---
identifier: dollars
category: bn
title: "অপারেটিং সিস্টেমের জন্য $100 খরচ করতে হবে না।"
---

<h3>(অবৈধ উপায়ে কপিও করতে হবে না)</h3>

আপনি হয়তো নিজেকে বোঝাচ্ছেন : "নাহ, আমি Windows টাকা দিয়ে কিনিনি"। নিশ্চিত জানেন তো? যদি আপনার ব্র্যান্ড পিসি বা ল্যাপটপ কেনার সময়ই তাতে Windows দেয়া থাকে, তারমানে সেটার টাকাটা আপনিই দিয়েছেন। গড়ে প্রতিটা নতুন পিসির দামের <b>চার ভাগের এক ভাগ </b>যায় একটা Windows লাইসেন্সের জন্যে। তাই আপনি যদি নিজে থেকে কপি করা Windows ব্যবহার না করেন, তাহলে খুব সম্ভব আপনি এটা টাকা দিয়েই কিনেছেন। বাংলাদেশে চিত্র অবশ্য ভিন্ন- এখানে বড়বড় ব্র্যান্ডের কম্পিউটার স্টোরেও নির্লজ্জের মত Windows এর পাইরেটেড কপি ক্রেতাদের পিসিতে ইন্সটল করে দেয়া হয়।

অন্যদিকে, লিনাক্স আপনি পাচ্ছেন <b>সম্পূর্ণ ফ্রি</b>, কোন টাকাপয়সা খরচ ছাড়াই। হ্যা, সারা পৃথিবীর অসংখ্য মানুষ অনেক খেটেখুটে পরিচ্ছন্ন, নিরাপদ, শক্তিশালী এবং আকর্ষণীয় এই সিস্টেমটি তৈরি করেছে, এবং সেটাকে আমাদের সবার ফ্রিতে ব্যবহারের জন্য উন্মুক্ত করে দিয়েছে। (আপনার যদি কখনো মনে প্রশ্ন জাগে যে, "কেন এই লোকগুলো অযথাই বাকি সবার জন্য কষ্ট করছে?"- আমাকে একটা মেইল করুন... আমি যথাসাধ্য চেষ্টা করবো বুঝিয়ে বলতে।) এমন কিছু কোম্পানি অবশ্য আছে যারা এসব সফটওয়্যারের সাপোর্ট, ডকুমেন্টেশান, হটলাইন এসব বিক্রি করে ভালই ব্যবসা করছে (সেটা অবশ্যই খারাপ কিছু না)। কিন্তু অধিকাংশ ক্ষেত্রেই আপনার এক কানাকড়িও খরচ হবে না।




