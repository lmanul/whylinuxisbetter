---
layout: default
identifier: viruses
category: bn
title: "ভাইরাস নিয়ে দুশ্চিন্তা ভুলে যান।"
---

কম্পিউটার নিজে থেকেই বন্ধ হয়ে যাচ্ছে? অচেনা কথাবার্তা সহ উদ্ভট সব উইন্ডো দেখা যাচ্ছে? আপনি চাননি অথচ বিভিন্ন বিজ্ঞাপন হাজির হচ্ছে? আপনাকে না জানিয়ে আপনার সব কন্ট্যাক্টে বিভিন্ন বিজ্ঞাপনসহ ই-মেইল নিজেই চলে যাচ্ছে? একটির উত্তরও যদি "হ্যা" হয় তবে আপনার পিসি মোটামুটি নিঃসন্দেহে ভাইরাস দ্বারা আক্রান্ত হয়েছে। আর এর মূল কারন হল আপনার পিসিতে ইন্সটল করা আছে Windows.

লিনাক্সে কোনরকম ভাইরাস নেই বললেই চলে। "<i><b>নেই বললেই চলে</b>: তার মানে কিছু আছে আরকি</i>" -- ব্যাপারটা এরকম নয়। বরং ব্যাপারটা "<i>লিনাক্সে একটা ভাইরাস পাওয়া গেলে পুরো কমিউনিটিতে রেড এ্যালার্ট জারি কর</i>" -- অনেকটা এরকম। লিনাক্সের জন্য ভাইরাস পাওয়াটা পুরোপুরি অসম্ভব নয়। কিন্তু বাস্তবে এটা ঘটা এতই কঠিন যে প্রায় অসম্ভব ধরে নেয়া যায়। এর কয়েকটি কারন নিচে দেখানো হলঃ

<ul>

<li>অধিকাংশ মানুষ মাইক্রোসফটের Windows ব্যবহার করে, আর পাইরেটরা (ভাইরাস প্রস্তুতকারক) চায় কম সময়ে তাদের ভাইরাস সবচেয়ে বিস্তৃত হোক। তাই প্লাটফর্ম হিসেবে তাদের প্রথম পছন্দ Windows। যাইহোক, এটাই একমাত্র কারন নয়। Apache Web Server একটা ওপেন সোর্স সফটওয়্যার (server হল এমন একটা সফটওয়্যার যা ব্রাউজারের রিকোয়েস্ট অনুযায়ী দূরের কম্পিউটারে ওয়েবপেজ পাঠিয়ে দেয়)। মার্কেট শেয়ারের বিবেচনায় Apache তার প্রধান প্রতিদ্বন্দ্বী মাইক্রোসফটের IIS Server থেকে অনেক এগিয়ে আছে। কিন্তু তারপরেও মাইক্রোসফটের server থেকে Apache serverএ ত্রুটি/ভাইরাস আক্রমণ অনেক কম।</li>

<li>লিনাক্সের অথোরাইজেশন ব্যবস্থা Windows এর চেয়ে অনেক বেশি স্মার্ট। Windows এ আপনি (বা আপনার ইন্সটল করা প্রোগ্রাম) চাইলে সিস্টেমে যা খুশি তাই করতে পারে। ধরুন হঠাৎ আপনার কম্পিউটারকে শাস্তি দিতে ইচ্ছা হল (হতেই পারে, কথা নাই বার্তা নাই দরকারী কাজকর্ম উধাও হয়ে যাচ্ছে)... আপনি সিস্টেম ফোল্ডারে গিয়ে ইচ্ছামত কিছু জিনিস ডিলিট করে দিতে পারেন। Windows তাতে কোন আপত্তি করবেনা। অবশ্য পরবর্তী বুটের সময়ই ঠেলাটা বুঝবেন। এখন চিন্তা করুনঃ আপনি যেহেতু চাইলেই উল্টোপাল্টা কাজ করতে পারেন, যেকোন প্রোগ্রামও একাজটা করতে পারে। লিনাক্সে এরকম সম্ভব না। যখনই আপনি এমন কিছু করতে চেষ্টা করবেন যেটা সিস্টেমে প্রভাব ফেলতে পারে, আপনাকে এ্যাডমিনিস্ট্রেটর পাসওয়ার্ড দিতে হবে। আর আপনি যদি এ্যাডমিনিস্ট্রেটর না হন, সেক্ষেত্রে কাজটা করতেই পারবেন না। তাইতো ভাইরাস যা খুশি তা করে বেড়াতে পারবে না, কারন সেই পাসওয়ার্ড টা তাদের জানা নেই। </li>

<li>আগেও যেটা বারবার বলা হয়েছে, ওপেন সোর্স হবার কারনে যেকোন লিনাক্স প্রোগ্রামের ভেতর কি আছে (সোর্সকোড), সেটা চাইলেই কেউ খুলে দেখতে পারে। কোন প্রোগ্রামকে সন্দেহ হল, আপনি সেটা খুলে দেখতে পারেন (কিংবা কমিউনিটিতে কোন ডেভেলপারের সাহায্য চাইতে পারেন)।</li>

</ul>

<img src="/img/viruses_thumb.png" />




