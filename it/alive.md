---
identifier: alive
category: it
title: "Regala una seconda vita al tuo vecchio computer"
---

Windows richiede hardware sempre più potente all'aumentare del suo numero di 
versione (95, 98, 2000, Me, XP, ecc.). Quindi, se vuoi che Windows continui a 
funzionare, devi acquistare costantemente nuovo hardware. Però non vedo alcuna 
buona ragione per un'evoluzione così drastica. Di sicuro molte persone hanno 
bisogno di computer potenti e nuovo hardware e la tecnologia le sta aiutando 
molto. Ma per molti utenti che navigano in rete, leggono e scrivono email, 
scrivono file di testo e presentazioni, che senso avrebbe comprare un nuovo 
computer ogni 2, 3 o 4 anni, a parte quello di riempire le tasche dei rivenditori? 
Qual è esattamente la ragione più sensata per la quale il tuo computer non può più 
fare nulla rispetto a quello che faceva 5 anni fa?

Linux funziona perfettamente su hardware più datato, sul quale Windows 7 
eventualmente si rifiuterebbe di installarsi, oppure ti farebbe aspettare 20 secondi 
dopo ogni clic. Sicuramente Linux non renderà un bolide il tuo computer vecchio 
di 12 anni, ma ci girerà molto bene e ti permetterà di effettuare le operazioni 
più comuni (navigare in rete, scrivere documenti, ecc.) più che decentemente. Il 
computer stesso che ti ha inviato questa pagina non è molto giovane e ha Linux: se 
riesci a leggere tutto questo significa che è acceso e funzionante (e se il sito si 
carica lentamente, dai la colpa solo alla mia connessione a Internet).




