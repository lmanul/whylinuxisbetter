---
identifier: help
category: svk
title: "Využívajte bezplatnú a neobmedzenú podporu"
---

Jedna z kľúčových výhod komunity slobodného softvéru (a Linuxu konkrétne) je, že je to skutočná komunita. Používatelia a vývojári sú na internetových fórach, na kanáloch IRC, odpovedajú na emaily, len aby pomohli novým užívateľom. Každý z nich je rád, ak sa počet ľudí používajúcich Linux zvyšuje a sú šťastní, ak im môžu pomôcť s prechodom na nový systém. 

Takže ak narazíte na niečo, čomu nerozumiete, na program, ktorý sa nespráva tak, ako by sa správať mal, alebo niečo, čo neviete nájsť, neváhajte sa spýtať. Ak niekto vo vašom okolí (rodina? spolupracovníci?) používa Linux, bude pravdepodobne rád, ak vám môže pomôcť. Inak sa iba pripojte na internet a nájdete tisíce miest, kde vám niekto odpovie na vašu otázku a väčšinou vám pomôže z vašich problémov: počítačový maniaci sú v podstate veľmi milí ľudia, ak sa k nim správate s úctou. Stačí napísať "linux pomoc" (alebo nahraďte "linux" názvom distribúcie, ktorú používate - pozrite sa do časti o inštalácii) do vyhľadávača Google a určite nájdete všetko, čo potrebujete.




