---
layout: default
identifier: backdoors
category: nl
title: "Geen achterpoortjes in uw software."
---

Het verschil tussen "closed source" (propriëtaire software) en
opensourcesoftware (hoe kon u dit raden) dat de broncode (source)
open is en dus vrij beschikbaar. 
Hmm, oke, wat geef ik erom? Wel, de "bron" of "broncode" is zoals het
geheime <b>recept</b> van elke software, zoals het recept van een cake.
Wanneer u cake koopt, is er geen manier om het exacte recept te weten
te komen (hoewel u kan raden naar ingrediënten, bijvoorbeeld er zit
wat kokosnoot in). Als een bakkerij zijn recept vrijgaf voor z'n
supersuccesvolle taart, zou de bakkerij snel failliet gaan omdat mensen
de taart zelf zouden maken, thuis, en dus bijgevolg niet meer kopen.
Op dezelfde manier houdt Microsoft het recept van hun software, de
broncode dus, van onder meer Windows niet vrij, net omdat het datgene
is waaraan ze verdienen.

Het probleem is dat ze <i>wat ze maar willen</i> in hun recept
kunnen schrijven, zonder dat wij daarvan weten. Ze zouden een stuk
code kunnen toevoegen dat elke 12e dag van de maand een lijst van
alle downloads deze maand naar Microsoft opstuurt via internet als
de computer online is. Microsoft doet dat waarschijnlijk niet,
maar <i>hoe weten we dat zeker?</i> Alles is immers gesloten,
onzichtbaar en geheim.

In oktober 2008 zagen een heleboel Chinese Windows-gebruikers
(de meeste gebruiken een illegaal verkregen kopie van Windows)
iets vreemd gebeuren met hun computer: elk uur ging het scherm
enkele seconden op zwart. Niets om echt je te weerhouden van te
werken, maar het kon je wel makkelijk op de zenuwen werken.
Microsoft had een stuk code toegevoegd (een ingrediënt aan het recept)
dat zei: als dit een illegale kopie is van Windows, maak het scherm
dan enkele seconden zwart, elk uur. Het punt is niet dat het illegale
kopieën waren: illegale kopieën zijn slecht, punt. Het punt is dat
deze gebruikers een automatische update voor Windows kregen (updates
zorgen meestal voor foutoplossingen en nieuwe functies), zonder dat
ze wisten hoe dit hun systeem beïnvloedde. Niemand wist het.

Het aanpassen van broncode van opensourcesoftware is een meer open
proces. Bij definitie zijn alle recepten publiek. Het maakt niet uit
of je de code daadwerkelijk kan verstaan, maar mensen die het kunnen
verstaan kunnen het lezen en kunnen zich hierover uitspreken. En
vaak gebeurt dat ook. Elke keer dat iemand een stuk broncode wilt
veranderen, zijn alle andere ontwikkelaars in staat de wijziging te
bekijken ("hallo kerel, waarom voegt u code toe die het toetsenbord
aftapt, bent u gek?"). En zelfs als het hele team van een stuk software
gek wordt en slechte code begint toe te voegen, iemand van buiten het
team kan de code nemen, de slechte stukken verwijderen en een hele
nieuwe versie maken, waarbij de verschillen worden bekend gemaakt.
Het is <i>open</i>.

Dat is de reden waarom u zeker kan zijn dat opensourcesoftware
geen slechte dingen doet achter uw rug: de gemeenschap houdt alle
recepten in de gaten.




