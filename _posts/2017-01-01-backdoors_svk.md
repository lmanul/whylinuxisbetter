---
lang: svk
title: "Žiadne zadné vrátka vo vašom softvéri"
---

Rozdiel medzi "uzavretým" (closed source - proprietary) a "slobodným" (open surce) softvérom je (uhádli ste?), že ich zdrojový kód (source) je otvorený. Huh, oukej, prečo by ma to malo zaujímať? No preto, že zdrojový kód je akokeby tajný "recept" každého softvéru, ako recept na koláč. Ak si kúpite koláč, neexistuje spôsob, ktorým by ste mohli zistiť presný recept (aj keď niektoré veci viete uhádnuť -  "v tomto je kokos"). Ak by pekáreň prezradila recept pre svoj mimoriadne úspešný koláč, veľmi rýchlo by skrachovala, pretože ľudia by si ho upiekli doma a prestali by ho kupovať. Podobne Microsoft nevydáva svoje recepty, alebo "zdrojové kódy" svojich programov, ako napr Windows-u, práve preto, lebo to je spôsob, akým zarábajú.

Problém je, že môžu dať <i>čokoľvek chcú</i> do ich receptu bez toho, aby sme o tom vedeli. Ak by chceli, mohli by pridať kúsok kódu, v ktorom by bolo 
"každý dvanásty deň mesiaca, ak je počítač pripojený na internet, vytvor zoznam všetkých súborov, ktoré boli stiahnuté v tomto počítači od minulého mesiaca a pošli ich sieťou do Microsoftu". Microsoft  to pravdepodobne nespraví, ale <i>ako to viete</i>, ak všetko je uzavreté, neviditeľné, tajné?

Nedávno (v októberi 2008) množstvo čínskych používateľov Windows-u 
(väčšina z nich mala pirátske verzie Windows-u) zistili, že sa deje niečo zvláštne s ich počítačmi: každú hodinu sa obrazovka ich počítača vypla na pár sekúnd. Nebolo to nič, čo by vám zabránilo pracovať, ale veľmi rýchlo vás to začne vytáčať. Microsoft pridal kúsok kódu (prísadu do receptu), kde bolo "ak je tento Windows pirátska kópia, vypni obrazovku každú hodinu na pár sekúnd". Zmysel tohto všetkého nie je, že ten softvér bol pirátsky -  kradnutie softvéru nie je správne. Bodka. Zmysel je ten, že títo užívatelia si zapli automatické aktualizácie pre Windows (ktoré zvyčajne opravujú chyby v systéme a pridávajú nové funkcie) bez toho, aby vedeli, ako to ovplyvní ich systém. Nikto nevedel.

Zmena zdrojového kódu slobodného softvéru je otvorený proces. Podľa definície, všetky recepty sú verejné. Pre vás to nemá veľký zmysel, pretože pravdepodobne aj tak kódu nebudete rozumieť, ale ľudia, ktorí mu rozumejú ho môžu prečítať a hovoriť o ňom. A často to aj robia. Vždy keď chce niekto zmeniť zdrojový kód, všetci vývojári sú schoní vidieť zmenu ("hej, chlape, prečo si pridal ten kód, ktorý špehuje, aké znaky zadáva užívateľ klávesnicou, čo blázniš?"). A aj keby celý tím progamátorov, ktorí sa starajú o nejaký program zošalel a pridali by zabijácke vlastnosti do každého kúska zdrojového kódu, niekto mimo tímu, zvonka, by mohol bezproblémov prezrieť kód, odstrániť všetky zlé úseky, vytvoriť úplne novú verziu kódu a všetkým by ukázal rozdiel.  Je <i>otvorený</i>.

To je dôvod, prečo si môžete byť istý, že slobodný softvér nerobí zlé veci poza váš chrbát: celá komunita dáva pozor na všetky recepty.




