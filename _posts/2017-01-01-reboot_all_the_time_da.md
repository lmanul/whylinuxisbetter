---
lang: da
title: "Er du træt af at genstarte din computer hele tiden?"
---

Har du opgraderet én eller to småting med "Windows update"? Genstart venligst. Har du lige installeret noget nyt software? Genstart venligst. Syntes dit system ustabilt? Prøv at genstarte, alting vil nok virke bedre efter en genstart.

Windows vil altid have dig til at genstarte computeren, og det kan være RIGTIGT irriterende (måske havde du et stort download igang, og du ønskede ikke at genstarte blot fordi at du havde opdateret et par småting). Men selv hvis du klikker "Genstart senere", så bliver Windows ved med at minde dig om at det nok vil være bedere hvis du genstarter. Og hvis du tilfældigvis er væk fra computeren når Windows spørger igen, så vil den glædeligt genstarte computeren for dig automatisk.
Bye bye store download.

I bund og grund behøver Linux ikke at genstarte. Hvorvidt du installere ny software (selv meget store programmer) eller udfører en rutine-opgradering af dit system, så vil du ikke blive bedt om at genstarte din computer. Det er kun nødvendig når en meget central del af systemet bliver udskiftet, og det sker kun med ugers mellemrum.

Du kender godt internet servere? Det er de hér store computere der svarer dig når beder om en internet-side, og som derefter sender informationen til din browser. De fleste af dem kører Linux, og da der er brug for at de altid skal køre (en besøgende kunne komme forbi når som helst), så bliver de ikke genstartet særligt ofte (tjenesterne de tilbyder er ikke tilgængelige når de genstarter). Faktisk så har mange af dem ikke genstartet i <b>mange år</b>. Linux er stabilt, det kører fint uden hele tiden at skulle genstarte.

Du vil nok ikke lade din computer stå og køre i flere uger, men pointen er, at dit system ikke vil irriterer dig med at genstarte hele tiden.

<img src="Images/reboot_all_the_time_thumb.png" />




