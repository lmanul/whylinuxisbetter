---
lang: svk
---
﻿



<h2>Už vás unavuje neustále reštartovávať váš počítač?</h2>

Práve ste aktualizovali jednu alebo dve drobnosti pomocou "Windows update"? Prosím, reštartujte. Práve ste nainštalovali nejaký nový program? Prosím reštartujte. Je váš systém nestabilný? Skúste reštartovať, pravdepodobne bude potom všetko v poriadku.

Windows vás vždy žiada reštartovať váš počítač, a to môže byť otravné (možno práve sťahujete niečo rozsiahle z internetu, a nechcete to prerušiť kvôli tomu, že ste aktualizovali pár vecí v systéme). Ale aj keď kliknete na "Reštartuj neskôr", Windows vám každých 10 minút povie, že by ste mali naozaj reštartovať počítač. A ak ste náhodou preč od počítača, a neuvidíte túto otázku, radostne ho reštartuje automaticky. Zbohom stiahnuté dáta.

Linux v podstate nepotrebuje reštart. Či už inštalujete nové programy (aj veľmi veľké) alebo vykonávate bežné aktualizácie systému, nebudete požiadaný o reštart počítača. Reštart je nevyhnutný len v tom prípade, ak bola aktualizovaná časť jadra systému, a to sa stane raz za pár týždňov.

Poznáte internetové servery? Sú to veľké počítače, ktoré vám odpovedajú, ak požiadate o nejakú internetovú stránku, a posielajú informácie vášmu prehliadaču. Väčšina z nich beží na Linuxe, a keďže musia byť vždy prístupné (lebo požiadavka o odoslanie stránky môže prísť kedykoľvek), nie sú reštartované príliš často (lebo ich služby sú nedostupné počas doby, keď systém štartuje). Vlastne mnoho z nich nebolo reštartovaných <b>niekoľko rokov</b>. Linux je stabilný, beží bezproblémovo aj bez neustáleho reštartovania.

Pravdepodobne nenecháte svoj počítač zapnutý niekoľko týždňov, ale podstatné je: systém vás nebude neustále otravovať s reštartovaním.

<img src="Images/reboot_all_the_time_thumb.png" />




