---
lang: tr



title: Hataların bildirilmesi
---

Eğer Windows'ta bir hata bulursanız, temelde yapabileceğiniz şey beklemek ve Microsoft'un hatayı hızlı bir şekilde düzeltmesi için dua etmektir (ve eğer hata sistem güvenliğinizi tehlikeye atıyorsa, iki kat fazla dua etmeniz gerekebilir). Bu hatanın Microsoft'a bildirilmesinin mutlaka kolay olması gerektiğini (ki böylece onu daha hızlı bir şekilde giderebilirler) düşünebilirsiniz. Tekrar düşünün. <a href="http://www.oreillynet.com/mac/blog/2002/06/mission_impossible_submitting.html">Şurada</a> bununla ilgili ilginç bir yazı var. Peki eğer Microsoft hatayı fark bile etmezse ne olur? Öyleyse, Microsoft'un bir sonraki versiyonun hatayı gidereceğini umalım (ancak bunun için fazladan birkaç yüz papel daha ödemeniz gerekiyor).

Açık kaynaklı yazılımların (Linux dağıtımları da dahil) neredeyse tamamının <i>hata takip sistemleri</i> vardır. Sadece problemin ne olduğunu açıklayan hata bildirimi yapmakla kalmaz (ki bunun için teşvik edilirsiniz) aynı zamanda sonrasında ne olduğunu da görebilirsiniz: herşey herkes için açık ve nettir. Program geliştiricileri size yanıt vereceklerdir, ayrıca hatayı çözmelerine yardımcı olacak fazladan bazı bilgileri size sorabilirler. Hatanın ne zaman giderileceğini bileceksiniz ve yeni versiyonu nasıl alacağınızı bileceksiniz (söylemeye bile gerek yok, hala ücretsiz). Yani burada sorunlarınızla ilgilenen insanlar var, sizi onlarla ilgili olarak bilgilendiriyorlar ve bunların hepsi bedava. Eğer sorun sizin sisteminizde çözüldüyse, herkesin sisteminde çözülecektir: yazılımı daha iyi hale getirmek için birlikte çalışmak herkesin yararınadır. Açık kaynak bu şekilde çalışır.

<img src="Images/report_bugs_thumb.png" />




