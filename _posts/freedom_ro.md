---
lang: ro
---




<h2>Libertate!</h2>

Linux și softurile de tip "Open Source" sunt "libere". Asta înseamnă că licența lor este o "licența liberă", cea mai comună fiind cea de tipul GPL (General Public 
License). Această licență afirmă că oricine are permisiunea să copieze software-ul, să vada codul sursa ("rețeta"), să o modifice și să o redistribuie atâta timp cât 
rămâne licențiată cu GPL.

Și de ce v-ar păsa de libertate? Hai să ne imaginăm ca Microsoft-ul va dispărea mâine (OK, nu e foarte probabil să se întâmple mâine, dar poate în 5 ani, sau in 10 
ani?). Sau dacă triplează brusc prețul pentru o licența de Windows sau Office. Dacă ești dependent(ă) de Windows, nu poți face nimic. Tu (sau afacerea ta) depinde de 
această singură companie, de software-ul ei, și nu este posibil să faci lucrurile să meargă fară ea. (Până la urmă, la ce bun este un computer fără un sistem de 
operare?) Nu e asta o problemă serioasă? Depinzi de o singură companie și ai încredere deplină în ea să facă calculatorul tău să funcționeze cum ar trebui. Dacă 
Microsoft decide să ceară $1000 pentru următoarea versiune de Windows, nu poți face nimic. (În afara de trecerea pe Linux, desigur). Dacă Windows-ul are o defecțiune 
care te deranjează foarte mult și Microsoft nu o repară, iarăsi nu poți face nimic (iar trimiterea raporturilor cu erori Microsoft-ului nu e foarte ușor, vezi 
secțiunea "Report bugs".)

Cu Open Source, dacă un proiect specific sau o companie-suport dispare, tot codul rămâne deschis comunității iar oamenii pot să continue în a-l 
îmbunătăți. Dacă acest proiect îți este util în particular, poți face și tu acest lucru. Dacă o eroare specifică te deranjează, o poți raporta, poți vorbi cu 
dezvoltatorii, sau și mai bine, o poți repara chiar tu însuți (sau plăti pe cineva să o faca), și să trimiți schimbările înapoi autorilor principali ca toată lumea să 
primească îmbunătățirea. Ești liber(ă) să faci (aproape) tot ce vrei cu software-ul.





