---
lang: nl




title: Teveel vensters? Gebruik werkbladen.
---

Ik was nooit een Windows-gebruiker en er is iets dat ik niet kan 
begrijpen: met een tekstverwerker, webbrowser, e-mailprogramma, chatprogramma
en enkele andere vensters open om bestanden te beheren, hoe slagen
Windows-gebruikers erin om niet <b>verloren</b> te raken in deze rommel?

Werkbladen is een functie die ik nooit zou ruilen voor iets anders. U heeft
wellicht één scherm, juist? Probeer Linux en u heeft er vier. Goed, u kan ze
niet alle vier tegelijk bekijken, maar dat doet er niet toe, omdat uw ogen
niet in twee richtingen tegelijk kunnen kijken, juist? Laten we op het eerste
scherm de tekstverwerker zetten. Op het tweede scherm het chatprogramma. Op
het derde, uw webbrowser. Dus wanneer u iets schrijft in uw tekstverwerker en
u wilt iets raadplegen op het internet, moet u niet langer zoeken naar alle
vensters om uw webbrowser te vinden, weggestoken achter alle andere. U
wisselt gewoon naar uw derde scherm en voilà, daar is het.

Kijk naar onderstaand scherm en besteed bijzondere aandacht aan het deel rechtsonderaan:

<img src="Images/workspaces.png" border="0"/>

Dat is uw "werkbladwisselaar". U kunt zien dat het vier (virtuele) 
schermen heeft, maar u kan er meer toevoegen (ik gebruik er 12, maar sommige
mensen hebben er nog meer). Het linkse werkblad is opgelicht: het is het geactiveerde
werkblad. Om te wisselen naar een ander werkblad, klik op diegene die u wilt 
(eenieder toont een kleine voorvertoning van de vensters die ze bevatten: 
in dit geval zijn de drie andere leeg) of gebruik een sneltoetscombinatie om te wisselen.

<img src="Images/workspaces_full.png" border="0"/>




