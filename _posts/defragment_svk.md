



<h2>Vyzerá vaš digitálny život fragmentovane?</h2>

Ak už viete, čo fragmentácia je a ste zvyknutí pravidelne defragmentovať váš disk každý mesiac alebo tak nejak, tu je krátka verzia: Linux nepotrebuje defragmentovať.

Predstavte si, že váš disk je ako ako obrovská kartotéka, s miliónmi zásuviek (vďaka patrí <a href="http://www.pps.jussieu.fr/~dicosmo/">Robertovi 
Di Cosmovi</a> za toto prirovnanie). Každá zásuvka môže obsahovať iba určité množstvo dát. Teda súbory, ktoré sú väčšie ako to, koľko sa vojde do zásuvky je potrebné rozdeliť. Niektoré súbory sú tak veľké, že potrebujú tisíce zásuviek. A samozrejme, prístup k týmto súborom je oveľa jednoduchší, ak zásuvky, v ktorých sú, sú blízko seba vrámci kartotéky.

Teraz si predstavte, že ste vlastník tejto kartotéky, ale nemáte čas, aby ste sa o ňu starali sami, takže si na to niekoho chcete najať. Na pohovor prídu dvaja uchádzači, muž a žena.

<ul>

<li>Muž má takúto stratégiu : vyprázdni zásuvky, ak je z nich dokument odstránený, a ak má uložiť nejaký nový dokument, tak ho rozdelí na kúsky veľkosti zásuvky, a náhodne tieto kúsky uloží do prvých voľných zásuviek, ktoré nájde. Ak sa zmienite, že vďaka tomuto spôsobu je náročné nájsť všetky kúsky nejakého dokumentu, tak vám odpovie, že každý víkend je nutné najať tucet chlapcov, ktorí dajú celú kartotéku znovu do poriadku.</li>

<li>Žena má inú techniku : na kúsok papiera si zapisuje, kde má koľko susediacich voľných zásuviek. Ak má uložiť nejaký nový dokument, vo svojom zozname pohľadá, kde je dostatočný počet susediacich zásuviek, a tam tento dokument uloží. Takýmto spôsobom, ak je tu dostatočná aktivita, kartotéka je vždy usporiadaná.</li>

</ul>

Bezpochyby by ste mali najať ženu (mali ste to vedieť, ženy sú poriadnejšie :) ). Windows používa prvú metódu; Linux druhú. Čím viac používate Windows, tým dlhšie trvá prístup k súborom; čím viac používate Linux, tým rýchlejší je. Voľba je na vás.

<img src="Images/defragment.png" />




