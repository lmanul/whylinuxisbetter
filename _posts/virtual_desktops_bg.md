---
lang: bg

title: Прекалено много прозорци? Използвайте работните места.
---

Никога не съм бил Windows потребител и има нещо, което просто не проумявам: когато са отворени редактор на документи, уеб четец, е-поща, софтуер за моментална комуникация и някои прозорци за да боравите с документите си, как Windows потребителите успяват да не се <b>загубят</b> 
в този безпорядък?

Работните места са функция, която не бих заменил за нищо. Имате само един екран, нали? Опитайте Линукс и ще имате 4. В действителност не може да ги гледате едновременно, но това няма значение, защото не може да гледате в две различни посоки едновременно, нали? На първият екран нека сложим редактора ви на документи. На вторият - софтуер за моментална комуникация. На третият- уеб четец. По този начин, когато пишете с редактора и искате да проверите нещо в Мрежата, не е необходимо да преглеждате всичките си прозорци, за да намерите уеб четеца затрупан под другите прозорци. Просто превключвате на екран три и готово, ето къде е.

Хвърлете един поглед на следващия екран и обърнете специално внимание долната дясна част:

<img src="Images/workspaces.png" border="0"/>

Това е вашият "превключвател на работни места". Може да видите, че има четири (виртуални) екрана, но може да имате и повече от това (аз използвам 12 от тях, но някои хора използват много повече). Този в ляво е осветен: това е текущият. За да превключите към друг, цъкнете върху него (всеки от тях показва умален преглед на съдържащите се в него прозорци: в случая другите три са празни) или използвайте клавишна комбинация.

<img src="Images/workspaces_full.png" border="0"/>




