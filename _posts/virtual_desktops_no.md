---
lang: no



title: For mange vinduer? Bruk flere skrivebord.
---

Jeg har aldri vært en Windows-bruker så det er noe jeg bare ikke kan forstå: Når du har ditt skriveprogram, din nettleser og e-postprogram, ditt chatteprogram og noen andre vinduer åpnet for å lete etter filer med, hvordan klarer Windows-brukere å unngå å <i>gå seg vill</i> i denne jungelen?

Flere skrivebord (eller «workspaces») er en funksjon jeg ikke ville byttet mot noe annet. Du har sikkert bare én skjerm. Prøv Linux, og du har fire. Vel, du kan ikke se på alle fire samtidig, men det har vel ingenting å si siden du ikke kan se i to vidt forskjellige retninger samtidig, ikke sant? På den første skjermen kan du legge skriveprogrammet ditt. På den andre, chatteprogrammet ditt. På den tredje, nettleseren din. Så hvis du skriver noe i skriveprogrammet ditt og du ønsker å sjekke ut noe på Internett, trenger du bare å skifte workspace uten å måtte lete fram nettleseren blant en jungel av vinduer. Du trenger bare å skifte til workspace nr. 3, og voilà, problem løst!

Ta en titt på dette bildet, og vær spesielt oppmerksom på den delen av skjermen nederst til høyre:

<img src="Images/workspaces.png" border="0"/>

Det er din «workspace switcher», eller «skrivebord-velger». Du kan se på det som fire forskjellige (virtuelle) skjermer. Du kan til og med ha flere enn dette (jeg har 12 av dem, men noen har mange flere). Den til venstre er markert: Det er det nåværende skrivebordet. Hvis du vil skifte til en annen, bare klikk på den du ønsker å navigere til (hver enkelt av dem viser en gjengivelse av hva skrivebordet inneholder, men i dette tilfellet er de tre andre tomme), eller bruk en hurtigtast.

<img src="Images/workspaces_full.png" border="0"/>




