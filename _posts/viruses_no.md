



<h2>Glem alt om virus.</h2>

Hvis datamaskinen din slår seg av uten at den spør deg først, eller hvis rare vinduer med tekst du ikke forstår og alle mulige former for reklame popper opp når du ikke spør etter det, da har datamaskinen din høyst sannsylig virus. Hovedgrunnen for dette er at den kjører Windows.

Linux har så å si ingen virus. Og det er ikke «tja, ikke så veldig ofte, vet du». Nei, det er mer som «hvis du noen gang har hørt om et virus for Linux, fortell meg!». Det er selvfølgelig <i>mulig</i> å få virus på Linux, men Linux gjør det ekstremt vanskelig. Her er grunnene:

<ul>

<li>De fleste mennesker bruker Microsoft Windows, og hackere prøver å gjøre så mye skade som overhodet mulig. Derfor fokuserer de på Windows. Men det er flere grunner; Apache-webserveren (en webserver er et program lokalisert på en annen datamaskin som sender websider til din nettleser når du spør etter det), som er «Open source»-programvare, har den største marketsandelen (mot Microsofts IIS server), men lider av <i>mange</i> færre angrep/feil enn Microsoft-serveren.</li>

<li>Linux bruker «smart authorization management». I Windows (og et hvert program du installerer) har brukeren rett til å gjøre så å si alt på systemet. Hvis du føler for å straffe datamaskinen din fordi den lot dine viktige arbeidsoppgaver forsvinne, så kan du fritt gå til systemmappen og slette hva du enn vil, og Windows bryr seg ikke. Men neste gang du starter maskinen starter problemene, selvfølgelig. Og hvis du kan slette disse viktige systemfilene, så kan andre programmer også, eller de kan i det minste skape rot. Linux tillater ikke det. Hver gang du ønsker å forandre noe i systemet, kreves det et administratorpassord (og hvis du ikke er administrator, får du ikke tilgang). Derfor kan ikke virus slette eller endre ting i systemet, fordi de ikke har tilgang til det.</li>

<li>Flere øyne på kildekoden betyr også færre sikkerhetsfeil. Linux er «Open source»-programvare, noe som betyr at hvilken som helst programmerer i verden kan ta en titt på koden («oppskriften» for et program), for enten å hjelpe til, eller for å varsle utviklerne «hei du, hva hvis [bla bla], er ikke dette en sikkerhetsfeil?».</li>

</ul>

<img src="Images/viruses_thumb.png" />




