---
permalink: all_in_one
lang: da
title: "Når systemet er installeret, hvorfor skulle du så <i>stadig</i> have brug for at installere ting?"
---

Når du installerer Windows er det kun begyndelsen. Forestil dig at du lige har installeret din spritnye kopi af Windows 7, og er klar til at slippe dine computer-færdigheder løs. En ven sender dig en e-mail med en vedhæftet PDF-fil : pokkers, du har ikke programmet til at åbne PDF'en med. Nu skal du til at gå online, søge efter et website der vil lade dig downloade Adobe Reader (eller en anden PDF-læser), downloade programmet, installere det, måske endda genstarte. Pyha, ok, nu er du klar. Vedhæftet din vens email finder du en tekst-fil, fil.doc. Din Windows-installation kan heller ikke læse den i øjeblikket: fedt. Enten går du ud og køber en kopi af Microsoft Office, eller også installerer du OpenOffice, men, du skal stadig finde programmet, downloade det (lad os håbe du har en bredbåndsforbindelse), installere det, etc. Din ven sendte dig også et billede, men det har en dårlig kontrast, dårlig belysning, og har brug for en god beskæring. Nu kan du så gå ud og investere i Photoshop (hvor mange hundrede kroner er det lige det koster ?), eller downloade Gimp (navnet på et gratis-program Open Source-program der kan næsten lige så meget som Photoshop) : søg, download, installér, etc. Dét må være nok : du kan se idéen i det jeg siger, Windows er langt fra komplet, og at installere systemet er blot første etape i den egentlige installation.

Når du installerer Linux (f.eks. Ubuntu, Mandriva, Fedora, etc., disse er forskellige varianter af Linux, ligesom Opel, Lada, Mercedes og BMW er forskellige varianter af biler), får du også, <i>uden at installere noget yderligere</i> :

<ul>

<li>Alt hvad du behøver til at skrive tekster, redigere spreadsheets, lave lækre præsentationer, tegne og lave formler.</li>

<li>En web-browser (f.eks. Firefox) og et email program (f.eks. Thunderbird, eller Evolution).</li>
<li>Et billedbehandlingsprogram (GIMP) næsten lige kraftfuld som Photoshop.</li>
<li>Et messenger-program.</li>
<li>En film-afspiller.</li>
<li>En musik-afspiller og -organizer.</li>
<li>En PDF-læser.</li>
<li>Alt hvad du skal bruge for at udpakke arkiv-filer (ZIP, etc.).</li>
<li>etc.</li>
</ul>

Du kan simpelthen begynde at bruge computeren lige med det samme

<img src="/img/app_menu.png" />




