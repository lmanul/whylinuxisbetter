---
lang: it




title: Il tuo sistema è instabile?
---

hai mai perso il tuo lavoro perché Windows è crashato? Spegni sempre 
il computer nel modo giusto o a volte stacchi direttamente la spina perché 
Windows è impazzito e non ti lascia fare più niente? Hai mai ottenuto la 
"schermata blu della morte" o messaggi di errore dicendoti che il computer 
deve essere spento per oscuri motivi?

Le ultime versioni di Windows, specialmente le "Professional", stanno 
diventando più stabili di prima. Tuttavia questi tipi di problema accadono 
ancora molto spesso.

Ovviamente nessun sistema operativo è perfetto, le persone che ti 
dicono che il loro non è mai crashato mentono. Comunque, alcuni sistemi 
operativi sono così stabili che molti utenti non li hanno mai visti andare in 
crash, anche dopo alcuni anni. Ciò è vero per Linux. Ecco come fare a dirlo: 
quando un sistema va in crash ha bisogno di essere riavviato o spento, perciò, 
se il tuo computer può restare acceso e funzionante per molto tempo, indipendentemente 
da quanto lo usi, allora puoi dire che il sistema è stabile. Bene, Linux può 
funzionare per <i>anni</i> senza bisogno di essere riavviato (molti server 
hanno Linux, e spesso non devono essere riavviati). Sicuramente, con aggiornamenti 
sostanziosi, necessita di essere riavviato (nel modo giusto). Ma se installi 
Linux e poi lo usi finché vuoi lasciando il computer acceso per 
tutto il tempo, puoi tranquillamente continuare così per anni senza alcuna 
preoccupazione.

Nella maggior parte dei casi non lascerai il computer acceso per tutto questo 
tempo, ma è una dimostrazione di quanto sia stabile Linux.




