

<div id="corps" class="rtl" dir="rtl">

<h2>אחרי שכבר התקנת את המערכת, למה עליך <i>בכל זאת</i> להתקין עוד דברים?</h2>

 .Windows זו רק ההתחלה. נדמיין שזה עתה התקנו
 העותק הטרי של Windows 7 הותקן ואנו מתכוננים ליהנות ממיומנויות המחשב שלנו.
חבר שולח אליכם דוא״ל, שאליו מצורף קובץ PDF : באסה, אין תכנה שתציג לנו את הקובץ.
עכשיו צריך להתחבר לאינטרנט, לחפש אתר שיאפשר להוריד את Adobe Reader
(או תכנה אחרת להצגת קבצי PDF), להוריד את היישום, להתקין ואולי אפילו להפעיל את המחשב מחדש.
או קיי, סבבה, עכשיו אפשר להמשיך.  למכתבו של החבר מצורף גם מסמך טקסט, file.doc.
התקנת ה־Windows שלכם אינה מסוגלת כרגע לקרוא גם קובץ זה: יופי, פשוט נפלא!.
או שאתם הולכים וקונים עותק משלכם של Microsoft Office, או שאתם פשוט מורידים תוכנה פרוצה באופן לא חוקי
, אבל עדיין צריך למצוא, להוריד (בתקווה שהאינטרנט שלכם מהיר), להתקין וכו׳.
החבר האדיב שלכם גם שלח לכם תמונה- אך הניגודיות שלה על הפנים, הבהירות עוד יותר וכדי להוסיף חטא על פשע גם זקוקה לחיתוך.
עכשיו יש לכם שתי אפשרויות: האחת היא ללכת ולרכוש Photoshop (באמת תהיתי מה אני עושה עם עודף הכסף הזה..), או להוריד את GIMP -שזאת התוכנה החופשית שמסוגלת לעשות כמעט כל מה ש־Photoshop יכולה לעשות-  לעצב, לערוך, לעשות מניפולציות על תמונות וכו׳.
נעצור כאן : המסר מובן, Windows רחוקה מלהיות שלמה, והתקנתה היא רק פתח לצרות.

‏עם התקנת לינוקס (כמו Ubuntu, Mandriva, Fedora וכו׳, אלה הם "טעמים" שונים של לינוקס) התוכנות כבר נמצאות במערכת שלך, <i>מבלי להתקין דבר נוסף</i> :

<ul>

<li>כל מה שנחוץ כדי לכתוב טקסטים, לערוך גליונות אלקטרוניים,OpenOffice
להפיק מצגות יפות, לצייר ולערוך משוואות.</li>

<li>דפדפן לגלישה באינטרנט (Firefox לדוגמה) ותכנת דוא״ל (כמו Thunderbird או Evolution).</li>
<li>עורך תמונות (GIMP) שעושה עבודה טובה כמעט כמו Photoshop.</li>
<li>תכנת מסרים מיידיים.</li>
<li>נגן סרטים.</li>
<li>נגן מוזיקה וארגונית מוזיקה.</li>
<li>קורא PDF.</li>
<li>כל מה שנחוץ כדי לפרוס קבצים דחוסים (ZIP וכו׳).</li>
<li>ועוד...</li>
</ul>

יאללה, הכול כבר מוכן.

<img src="Images/app_menu.png" />





