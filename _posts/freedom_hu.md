---
lang: hu


title: Szabadság!
---

A Linux és a nyílt forráskódú szoftverek többnyire „szabadok”. Ez azt jelenti, hogy ún. „szabad licenccel” rendelkeznek, és ezen belül is a GPL (General Public License, magyarul: Általános Nyilvános Licenc) a legelterjedtebb . A licenc szerint mindenki másolhatja a szoftvert, láthatja a forráskódját (a „receptjét”), módosíthatja és terjesztheti is azt, amennyiben a módosított és továbbadott szoftver licence is GPL marad.

Hogy miért is foglalkoznál a szabadsággal? Képzeld el, hogy holnap eltűnik a Microsoft (oké, nem túl valószínű, de mondjuk 5 vagy 10 év múlva)! Vagy képzeld el, hogy hirtelen megtriplázódik Windows és Office licencek ára! Ha a Windows-hoz vagy kötve, semmit sem tehetsz. Te (vagy a munkád) ettől az egyetlen vállalattól függ, a szoftverétől, és lehet, hogy semmit sem tudsz nélküle csinálni (hisz mire is jó egy számítógép mondjuk operációs rendszer nélkül?). Ez ne lenne komoly probléma? Egyetlen egy vállalattól függesz és nyugodt szívvel rábízod egy manapság oly fontos dolog működtetését, mint a számítógéped. Ha a Microsoft úgy dönt, hogy 500.000 Ft-ot kér a következő Windows-ért, semmit sem tehetsz (kivéve persze, hogy Linuxra váltasz). Ha van egy hiba a Windows-ban, ami már nagyon idegesít, de a Microsoft nem javítja ki, semmit sem tehetsz (és a hibák jelentése a Microsoftnak nem olyan egyszerű, lásd a hibajelentésről szóló részt!).

Nyílt forráskódú szoftver esetén, ha az adott projekt vagy támogató vállalat becsődöl, az összes kód nyílt marad a közösség számára és az emberek továbbfejleszthetik. Ha ez a projekt különösen fontos a számodra, akár egyedül is csinálhatod. Ha egy adott hiba zavar téged, jelentheted, beszélhetsz a fejlesztőkkel, de ami még jobb, akár te magad is kijavíthatod (vagy bérelhetsz valakit, aki megcsinálja neked), majd elküldheted a változtatásokat a főfejlesztőknek, így aztán mindenki hozzájuthat a javításokhoz. (Szinte) bármit megtehetsz a szoftverrel, amit csak akarsz.




