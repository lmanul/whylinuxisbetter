---
permalink: all_in_one
lang: el
title: "Γιατί να χρειάζεται να εγκαταστήσετε προγράμματα <i>και μετά</i> το τέλος της εγκατάστασης;"
---

Η εγκατάσταση των Windows είναι μόνο η αρχή. Φανταστείτε ότι μόλις 
εγκαταστήσατε τα Windows 7 και ετοιμάζεστε να κάνετε επίδειξη των 
δεξιοτήτων σας. Ένας φίλος σας έστειλε ένα email με συνημμένο ένα αρχείο PDF : 
κρίμα, δεν έχετε το πρόγραμμα για να το διαβάσετε. Πρέπει να μπείτε στο internet, 
να βρείτε μια σελίδα που να σας επιτρέπει να κατεβάσετε τον Adobe Reader (ή κάποιο άλλο PDF viewer), 
να το κατεβάσετε, να το εγκαταστήσετε, ίσως και να κάνετε επανεκκίνηση. Ουφ, πάλι καλά, 
τώρα είστε έτοιμος/η. Συνημμένο στο email του φίλου σας είναι και ένα αρχείο κειμένου, 
το file.doc. Τα Windows σας δεν μπορούν να διαβάσουν ούτε και αυτό: τέλεια. 
Είτε πρέπει να αγοράσετε το Microsoft Office, ή να κατεβάσετε το 
OpenOffice, μα και πάλι, πρέπει να το βρείτε, να το κατεβάσετε (ας ελπίσουμε ότι έχετε 
γρήγορη σύνδεση στο internet), να το εγκαταστήσετε, κλπ. Ο φίλος σας σας έστειλε επίσης 
μια εικόνα, με η αντίθεση είναι κακή, το ίδιο και η φωτεινότητα, και χρειάζεται να την "κόψετε".
Πρέπει λοιπόν να αγοράσετε το Photoshop (πόσες εκατοντάδες ευρώ κοστίζει; ) 
ή να κατεβάσετε το GIMP (αυτό είναι ένα δωρεάν πρόγραμμα με παρόμοιες δυνατότητες 
όπως το Photoshop) : ψάξτε, κατεβάστε, εγκαταστήστε, κλπ. Φτάνει πια : πήρατε μια
πρώτη ιδέα, τα Windows έχουν σοβαρές ελλείψεις, και η εγκατάστασή τους είναι 
μόνο ο μισός κόπος.

Όταν όμως εγκαθιστάτε το Linux (όπως τα Ubuntu, Mandriva, Fedora, κλπ., αυτές είναι 
διαφορετικές διανομές του Linux), αποκτάτε επίσης, <i>χωρίς επιπλέον εγκαταστάσεις</i> :

<ul>

<li>Ό,τι χρειάζεστε για να γράφετε κείμενα, να επεξεργάζεστε λογιστικά φύλλα, να ετοιμάζετε 
παρουσιάσεις, εικόνες, εξισώσεις.</li>
<li>Ένα web browser (π.χ. τον Firefox) και ένα πρόγραμμα email (π.χ. το Thunderbird, ή το Evolution).</li>
<li>Ένα πρόγραμμα επεξεργασίας εικόνων (GIMP) σχεδόν το ίδιο καλό με το Photoshop.</li>
<li>Ένα πρόγραμμα chat.</li>
<li>Ένα πρόγραμμα προβολής ταινιών.</li>
<li>Ένα πρόγραμμα μουσικής με βιβλιοθήκη.</li>
<li>Ένα πρόγραμμα ανάγνωσης PDF.</li>
<li>Ό,τι χρειάζεστε για να αποσυμπιέσετε αρχεία (ZIP, κλπ.).</li>
<li>κλπ.</li>
</ul>

Μπορείτε απλούστατα να αρχίσετε να δουλεύετε άμεσα.

<img src="Images/app_menu.png" />




