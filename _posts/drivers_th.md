<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>ไม่ต้องมองหาไดร์เวอร์อีกต่อไป</h2>

<p>ฮาร์ดแวร์ทุกชิ้น แม้ว่าจะเป็นฮาร์ดแวร์เล็กๆ น้อยๆ ก็มักจะมาพร้อมกับแผ่นซีดี.... ในแผ่นซีดีนี้จะมีซอฟต์แวร์ขนาดเล็ก ทั่วโลกขนานนามมันว่า "ไดร์เวอร์".... หากคุณเพ่งพิศที่คู่มือการใช้งาน จะประสบพบเจอว่าฮาร์ดแวร์นั้นไม่สามารถใช้งานได้บนระบบปฏิบัติการวินโดวส์จนกว่าคุณจะติดตั้งไดร์เวอร์.... แต่หากคุณเหมือนกับผู้คนส่วนใหญ่ คือไม่แม้แต่คิดจะแตะต้องคู่มือ คุณก็จะเจอะเจอได้ด้วยตัวเองว่า ของเล่นชิ้นใหม่สุดไฮเทคเร้าใจไปทั้งสามโลกไม่สามารถใช้งานได้ทันทีที่กระโดดออกมาจากกล่อง</p>

<p>ใส่แผ่นซีดีซะ, คลิกตัวช่วยเหลือการติดตั้ง, รอ, ถอดแผ่นซีดีเก็บ, บู๊ตเครื่อง</p>

<p>หากคุณพกของเล่นชิ้นใหม่สุดไฮเทคเร้าใจไปทั้งสามโลกไปต่อบนเครื่องอื่นเพื่ออวดสาว คุณอาจจะลืมเอาไดร์เวอร์ติดตัวไปด้วย คุณอาจต้องไปดาวน์โหลดไดร์เวอร์ใหม่จากเว็บไซต์ผู้ผลิต บางทีอาจง่าย บางทีอาจยากในการควานหา</p>

<p>นั่นแค่ฮาร์ดแวร์ชิ้นเดียวนะ.... ลองใช้จินตนาการอันบรรเจิดของคุณนึกภาพว่าคุณต้องการติดตั้งวินโดวส์ใหม่หมดจะเครื่องใหม่หรือเก่าก็แล้วแต่.... แต่ละชิ้นของฮาร์ดแวร์เราก็จะต้องหาไดร์เวอร์ตัวใหม่มาใช้งาน หรือวิ่งไปรื้อหาแผ่นซีดีเก่าที่ติดมาด้วย (หากว่ายังไม่ทิ้งไป), ติดตั้งมันลงไป แล้วรีบู๊ตรอบแล้วรอบเล่า.... การ์ดจอ, การ์ดเสียง, คีย์บอร์ด, เมาส์, ชิปเซ็ตบนเมนบอร์ด, เว็บแคม, การ์ดแลนมีเส้น, การ์ดแลนไร้เส้น ฯลฯ และนั่นต้องหลังจากการติดตั้งวินโดวส์อันยาวนานผ่านพ้นไปก่อน</p>

<p><b>ลินุกซ์ไม่ต้องการไดร์เวอร์เรี่ยราด</b> ไดร์เวอร์ต่างๆ มาพร้อมกับลินุกซ์เคอร์เนล (Kernel) อยู่แล้ว และเราจะได้มาทั้งหมดหลังการติดตั้งลินุกซ์เพียงครั้งเดียว นั่นหมายถึง</p>

<ul>
<li><b>ความรวดเร็วและขั้นตอนการติดตั้งเพียงเพลงกระบี่เดียว</b> หลังหนึ่งเพลงกระบี่ผ่านไป คุณจะได้ทุกอย่างที่พร้อมจะให้คุณเริ่มต้นการทำงานได้ทันที (นั่นรวมถึงซอฟต์แวร์ที่คุณเลือกติดตั้งด้วย ดูรายละเอียดเพิ่มเติมที่เรื่อง "เมื่อติดตั้งระบบแล้ว ทำไมคุณยังต้องติดตั้งอะไรต่อมิอะไรอีกมากมาย?")</li>
<li><b>ออกจากกล่องก็พร้อมใช้</b></li>
<li><b>หยุดทำร้ายโลกใบนี้กันอีกซักเล็กน้อย</b> แผ่นซีดีจะได้ไม่ต้องติดมากับฮาร์ดแวร์อีกต่อไป</li>
</ul>

</div>


