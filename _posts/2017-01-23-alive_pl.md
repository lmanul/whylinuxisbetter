---
permalink: alive
lang: pl
title: "Podaruj staruszkowi nowe życie"
---

System Windows wymaga coraz droższego i mocniejszego sprzętu w miarę
powstawania kolejnych jego wersji (95, 98, 2000, Me, XP, itd.). Jeśli więc
masz wciąż ochotę go używać, musisz wciąż ulepszać swój komputer. Nie widzę
jednak potrzeby aż tak szybkiej ewolucji. Oczywiście, wielu ludzi potrzebuje
dużych mocy obliczeniowych - i coraz to nowsze i szybsze komputery bardzo im
pomagają. Jednak dla zwykłego Jana Kowalskiego, który przegląda strony,
odbiera i tworzy e-maile oraz zwykłe teksty bądź slajdy prezentacji, jaki
sens ma regularne wydawanie pieniędzy w pogoni za "najlepszym" sprzętem co
2, 3 czy 4 lata, no, może poza chęcią zasponsorowania sprzedawców :) ? Jaka
jest dokładna przyczyna tego, że Twój komputer nie potrafi już tego, z czym
świetnie sobie radził 5 lat temu?

Linuks poradzi sobie nawet ze starszym sprzętem, również z takim,
na którym Windows 7 zwyczajnie odmówi instalacji, lub też będzie zacinać
się przy każdym kliknięciu na co najmniej 20 sekund. Oczywiście, nie uczyni
on z Twojego 12-letniego staruszka faworyta wyścigu, ale pozwoli na
wykonywanie podstawowych czynności (jak przeglądanie stron, poczty, czy też
tworzenie dokumentów) w wygodny sposób. Komputer, który udostępnia właśnie
tą stronę zawiera Linuksa: jeśli możesz ją czytać, znaczy to że działa
i ma się dobrze (a jeśli strona ładuje się powoli, to jest to wyłącznie wina
dostawcy Internetu).




