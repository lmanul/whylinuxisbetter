---
lang: bg
title: "Свобода!"
---

Линукс и "Open Source" софтуерът са "свободни". Това значи, че лицензът е "свободен лиценз" и най-често срещан е GPL (General 
Public License). Този лиценз заявява, че на всеки е позволено да копира софтуера, да види изходния код ("рецептата"), да го променя и разпространява, стига той да остава лицензиран с GPL.

А на вас какво ви пука за свободата? Представете си, че Microsoft изчезне утре (добре, това едва ли ще стане сега, но след 5 или 10 години?) Или си представете, че тройно се увеличи цената за Windows или Office лиценз. Ако сте завързан за Windows, нищо не може да направите. Вие (или бизнесът ви) разчита на една компания, на софтуера и и вероятно без него не може да работите (какво е добър компютър без операционна система). Това не е ли сериозен проблем? Зависите от една-единствена компания и от все сърце вярвате да пусне скоро нещо важно, за да работят компютрите ви така, както би трябвало. Ако Microsoft реши да иска $1000 за следващата версия на Windows, нищо не може да направите (освен, разбира се, да преминете към Линукс). Ако Windows има бъг, който ви дразни и Microsoft не го оправи, нищо не може да направите (и изпращането на бъгове на Microsoft не е така лесно, виж секцията "Съобщаване за програмни грешки").

С Open Source, ако определен проект и поддържаща го компания умре, целият му код остава отворен за общността и хората могат да продължат да го подобряват. Ако е много полезен за вас, това може да направите и вие. Ако някой бъг ви дразни, може да го изпратите, да говорите с разработчиците, или още по-добре, да си го оправите сам (или да наемете някой да го свърши) и да изпратите промените обратно на разработчиците, за да получат и другите подобренията. Свободни сте да правите (почти) всичко, каквото пожелаете със софтуера.




