---
lang: hu


title: Túl sok az ablak? Használj munkaterületeket!
---

Sosem voltam Windows-felhasználó és volt egy dolog, amit sose tudtam megérteni: ha egyszer nyitva van egy szövegszerkesztő, egy webböngésző, egy levelezőprogram, azonnaliüzenet-küldő program és esetleg a fájlkezelő ablakai, hogy nem <b>kavarodak bele</b> a Windows-felhasználók ebbe a nagy zűrzavarba?

A munkaterület-váltás egy olyan hasznos funkció, amit semmiért sem cserélnék el. Valószínűleg egyetlen képernyőd van, ugye? Próbáld ki a Linuxot, és négy lesz. Nos, egyszerre nem láthatod mind a négyet, de ez nem számít, hisz nem tudsz egyszerre két irányba nézni, igaz? Tegyük az első képernyőre a szövegszerkesztőt. A másodikra mondjuk az azonnaliüzenet-küldőt. A harmadikra a webböngészőt. Szóval mikor írsz valamit a szövegszerkesztővel és le akarsz valamit ellenőrizni a neten, nem kell átnézned minden ablakot, amik egymás elé-mögé vannak hányva, hogy megtaláld a böngészőt. Csak a harmadik területre váltasz és voilà, ott van.

Vess egy pillantást erre a képernyőképre, és szentelj különös figyelmet a jobb alsó sarokra:

<img src="Images/workspaces.png" border="0"/>

Ez a munkaterület-váltó. Láthatod, hogy négy (virtuális) képernyő van, de ennél persze több is lehet (én például 12-t használok, de sok embernek még ennél is több van). A bal oldali most világosabb: ez az aktuális. Ha másikra szeretnél váltani, csak rá kell kattintani arra, amelyikre szeretnél (mindegyik egy kis előnézeti képet tartalmaz a benne lévő ablakról: ebben az esetben most három üres), vagy használhatsz gyorsbillentyűt.

(Természetesen nem csak egyetlen ablakot nyithatsz meg egy munkaterületen, csak célszerű őket programfajtánként csoportosítva kezelni. Nyilvánvalóan senki sem kényszerít semmire, úgy használod ezeket, ahogyan neked csak jól esik. Az ablakokat könnyen mozgathatod a munkaterületek közt az előnézeti képük egyszerű áthúzásával. a ford.)

<img src="Images/workspaces_full.png" border="0"/>




