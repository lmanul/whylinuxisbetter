---
permalink: reboot_all_the_time
lang: it
title: "Stanco di dover riavviare il computer tutte le volte?"
---

Hai appena aggiornato una o due cosucce su Windows con "Windows 
Update"? È necessario riavviare. Hai appena installato qualche nuovo 
software? E' necessario riavviare. Il tuo sistema sembra instabile? 
Prova a riavviare, probabilmente dopo il riavvio sarà tutto ok.

Windows ti chiede sempre di riavviare il computer. Ciò può essere 
fastidioso (tipo stai scaricando un file pesante e non vuoi interrompere 
il download perché hai aggiornato alcune parti del sistema). Ma, anche se 
clicchi su "Riavvia più tardi", Windows continua a romperti le scatole 
ogni dieci minuti per ricordarti che dovresti farlo. E se, per caso, 
non sei al computer e perciò non vedi la richiesta, si riavvia automaticamente 
tutto contento. Addio lungo download!

Praticamente, Linux non ha bisogno di riavviarsi. Sia che installi nuovo 
software (anche programmi molto grandi), sia che installi aggiornamenti 
per il tuo sistema, non ti verrà mai chiesto di riavviare. Succede solo 
quando una parte del cuore del sistema viene aggiornata, ma ciò avviene 
solo una volta dopo molte settimane.

Sai cosa sono i server? Sono grandi computer che ti rispondono quando 
chiedi una pagina web e inviano le informazioni al tuo browser. Su molti 
server gira Linux e, dato che devono essere sempre disponibili (un visitatore 
potrebbe arrivare in qualunque momento), non vengono riavviati molto spesso 
(i servizi non sono disponibili quando il sistema è in fase di reboot). 
A dir la verità, molti server non vengono riavviati da <b>parecchi anni</b>. 
Linux è stabile, funziona diligentemente senza dover riavviare sempre. 

Quasi certamente non lascerai accesso il computer per molte settimane, 
ma il punto è che il sistema non ti chiederà mai di riavviare.

<img src="/img/reboot_all_the_time_thumb.png" />




