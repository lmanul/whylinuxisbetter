---
lang: he

title: תרמו את חלקכם למען איכות הסביבה
---

<p align="center">תודה לפרנץ בורלט על הרעיון

איך יכול לינוקס להיות שונה מחלונות כשמדובר באיכות הסביבה, אתם ודאי
שואלים את עצמכם?
ככלות הכול, שתיהן פיסות תכנה שהשפעתן על זיהום הסביבה או על השינוי באקלים זעומה.
אבל מסתבר, שבחירה בלינוקס יכולה להשפיע על הסביבה:

<ul>

<li>Windows ו־Mac OS נמכרות בקופסאות. משמעות הדבר הוא שצריך לייצר כמויות ענקיות
של נייר ופלסטיק לפני שהקופסאות
מגיעות למדפי חנות המחשבים באיזור מגוריך (ונזרקות לאשפה לאחר הרכישה).
ניתן להוריד את לינוקס מהאינטרנט באופן חופשי; לא מעורבים בכך לא נייר ולא פלסטיק.</li>

<li>יישומים קניינים עבור Windows או Mac OS נמכרים גם כן, רוב הזמן,
בחנויות מקומיות, בעוד שיש באפשרותך להוריד בחינם מהאינטרנט את הרוב המוחלט של היישומים עבור לינוקס
(שוב, חיסכון גדול בנייר ובפלסטיק!).</li>

<li>ככל שדרישות החומרה עבור Windows או Mac OS הולכות וגדלות,
מחשבים רבים מתיישנים, ויהיה צורך להיפטר מהם...
אך מכיוון שניתן להריץ את לינוקס די בקלות אפילו על מכונות ישנות מאוד,
ניתן למחזר אותן למטרות שונות (אחסון, גישה לאינטרנט, עמדת מולטימדיה וכו׳) במקום לזרוק אותן לזבל!</li>

‏<li>מיליונים של תקליטורים שנמכרים ללקוחות מופקים כדי להחזיק עותקים של Windows או של Mac OS.
גם את לינוקס אפשר לצרוב על תקליטור לפני ההתקנה (התקנות מהרשת או מדיסק קשיח גם כן נפוצות למדי).
אולם, רוב האנשים בוחרים לצרוב את לינוקס על תקליטור לצריבה חוזרת ("CD-RW"), בו
ניתן לעשות שימוש חוזר למטרות אחרות לאחר סיום ההתקנה (בניגוד למערכות
הפעלה קנייניות, אינך חייב לשמור על התקליטור בסביבה לאחר התקנת התוכנה, תמיד תהיה באפשרותך
להוריד את התכנה שוב לאחר מכן). 

בשנים האחרונות נבלמה במקצת מגמת צריבת התקליטורים לצורכי התקנת לינוקס וכיום ניתן גם להשתמש בכונני USB לצורכי התקנה ובכך אף למזער את הנזק עוד יותר.</li>

</ul>





