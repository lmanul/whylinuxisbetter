---
lang: th



title: ปลุกเครื่องคอมพิวเตอร์เก่าของคุณให้คืนชีพอีกครั้ง
---

วินโดวส์ต้องการประสิทธิภาพของเครื่องสูงมากขึ้นตามเวอร์ชั่นที่เปลี่ยนแปลงไป (Windows 95, 98, 2000, ME, XP, Vista ฯลฯ) เมื่อเป็นเช่นนี้แล้ว หากคุณยังต้องการที่จะใช้วินโดวส์คุณจำเป็นต้องซื้อเครื่องใหม่อยู่เสมอ อย่างไรก็ตามเราไม่เห็นถึงเหตุผลดีๆ ซักข้อสองข้อกับการพัฒนาอย่างรวดเร็วเช่นนี้ แน่นอนว่ามีคนจำนวนหนึ่งต้องการประสิทธิภาพการคำนวนระดับสุดยอด หรือฮาร์ดแวร์และเทคโนโลยีใหม่ๆ ซึ่งช่วยงานเขาได้อย่างเต็มที่ แต่สำหรับผู้ใช้งานทั่วไปจำนวนมากที่พร่ำแต่เล่นเน็ต, อ่านและเขียนอีเมล์, พิมพ์งานบ้าง หรือทำสไลด์นำเสนองาน อะไรคือสาเหตุที่จะต้องซื้อเครื่องใหม่อยู่ร่ำไปทุกๆ 2, 3 หรือ 4 ปี? นอกเหนือไปจากช่วยให้ผู้ผลิตคอมพิวเตอร์นอนตีพุงคอยนับตังค์ อะไรคือเหตุผลอันลึกซื้งถึงเหตุแห่งการที่จะบอกว่าเครื่องคอมพิวเตอร์ของคุณทำงานไม่ได้ดีไปกว่าเมื่อ 5 ปีที่แล้ว? และนั่นคือคำถาม

ลินุกซ์ทำงานอย่างยอดเยี่ยมบนเครื่องรุ่นเก่า ทั้งๆ ที่วินโดวส์เอ็กซ์พี (Windows 7) ไม่แม้กระทั่งจะยอมลดตัวลงไปติดตั้งให้ได้ หรือทำให้แต่ละคลิกของคุณกินเวลา 20 วินาที แน่นอนว่าลินุกซ์ย่อมต้องไม่สามารถกระชากประสิทธิภาพบนเครื่องคอมเก่าเก็บอายุ 12 ปีของคุณให้ห้อเป็นม้าได้ แต่มันก็ยังทำงานได้อย่างดีตามอัตภาพ ที่จะช่วยให้คุณสามารถทำงานทั่วๆ ไป (เล่นเน็ต, พิมพ์งาน ฯลฯ) เครื่องคอมพิวเตอร์มากมายนำเสนอหน้าเว็บนี้แก่คุณ ไม่ใช่ว่าพวกมันเป็นเครื่องรุ่นใหม่แกะกล่อง แต่ทว่ามันทำงานด้วยลินุกซ์ ถ้าหากคุณยังคงอ่านหน้าเว็บนี้ได้ก็แสดงว่าคอมพิวเตอร์เหล่านั้นยังทำงานอยู่ปกติและสบายดี (และหากว่าเว็บนี้โหลดช้า คุณควรต่อว่าความเร็วในการเชื่อมต่ออินเตอร์เน็ตที่เราใช้อยู่)




