---
lang: pl
﻿



title: Linuks chroni Twój komputer
---

Wirusy, trojany, robaki internetowe, spyware... system Windows jest podatny
na wszystkie tego typu zagrożenia. Średni czas, jaki musi upłynąć od
podłączenia komputera ze świeżo zainstalowanym systemem Windows 7 SP2 do
internetu do jego zarażenia to <b>40 minut</b> (a czasem zajmuje to tylko około
30 sekund).

Możesz więc: 1) zainstalować firewall, 2) zainstalować program antywirusowy,
3) zainstalować program antyspyware, 4) podmienić w systemie Internet
Explorer i Outlook, doinstalowując programy Firefox i Thunderbird, 5) mieć
nadzieję, że oszuści internetowi nie są wystarczająco mądrzy, by obejść te
wszytkie zabezpieczenia i że, gdy tylko pojawi sie nowa luka w bezpieczeństwie
systemu, Microsoft zareaguje w mniej niż miesiąc czasu wydając poprawki (co
raczej nie dzieje się zbyt często). Możesz też zainstalować Linuksa i od tej
chwili spać spokojnie.

Jak już wspomniane było w rozdziale "Wirusy", Otwarte Oprogramowanie
(np. Linuks) oznacza więcej par oczu szukających błędów. Każdy programista
na Ziemi może ściągnąć kod źródłowy, zajrzeć do środka i sprawdzić, czy nie ma
tam przypadkiem "uchybień" w bezpieczeństwie. Kod źródłowy systemu Windows obejrzeć
zaś mogą jedynie ludzie pracujący w Microsofcie. Setki tysięcy ludzi (może nawet
miliony) - kontra kilka tysięcy. To <b>ogromna różnica</b>.

W zasadzie wcale nie chodzi tu o to <i>jak wiele</i> luk posiada
system, w porównaniu do innych. Jeśli luk jest wiele, ale nikt ich jeszcze
nie odkrył (włączając w to oszustów internetowych), albo też są one mało znaczące
(nie narażają żadnej ważnej części systemu), oszuści nie będą w stanie wyrządzić
szkody. To, co się liczy przede wszystkim, to <i>jak szybko luka jest łatana
od momentu jej wykrycia</i>. Jeśli wykryto lukę w otwartym programie, każdy
członek społeczności może pomóc ją naprawić. Rozwiązanie (i idące za tym
aktualizacje) pojawia się w przeciągu kilku dni, czasem nawet kilku godzin.
Microsoft, nie posiadając takiej mocy przerobowej, zwykle wypuszcza poprawki
w przeciągu miesiąca od wykrycia (a czasem opublikowania) usterki - to zwykle
wystarcza oszustom, by robić z Twoim komputerem, co tylko zechcą.

<img src="Images/security_thumb.png" />




