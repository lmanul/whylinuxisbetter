---
identifier: stability
lang: he
title: "האם המערכת שלך סובלת מאי-יציבות?"
---

האם קרה לך אי פעם שאיבדת עבודה יקרת המציאות בגלל קריסה של חלונות?
האם אתה תמיד מכבה את מחשבך בדרך הנכונה, או שלפעמים אתה פשוט לוחץ על הכפתור הגדול במחשב מכיוון שחלונות השתגע ויותר לא נותן לך לעשות כלום?
האם קבלת אי פעם את "המסך הכחול של המוות" או הודעות שגיאה שאומרות לך, שצריך לכבות את המחשב בגלל סיבות עלומות?

הגירסאות האחרונות של חלונות, במיוחד אלה שהן "Professional", מתחילות להיות
יותר יציבות מהעבר. עם זאת, בעיות כאלה עדיין מופיעות לעתים די קרובות.

כמובן, שאף מערכת הפעלה אינה מושלמת, ומי, שטוען שמערכת ההפעלה שלו לעולם אינה קורסת, משקר.
מאידך גיסא, כמה מערכות הפעלה יכולות להיות כל כך יציבות עד שרוב המשתמשים לא יראו אותן בקריסתן, אפילו לאחר שנים רבות. זה נכון עבור לינוקס. יש דרך טובה לראות את זה.
כשמערכת קורסת, צריך לכבות אותה או לאתחל אותה. לכן אם מחשבך יכול להשאר פעיל ולרוץ במשך זמן רב, לא משנה כמה אתה משתמש בו, אזי הינך יכול לטעון שהמערכת שלך יציבה.
טוב, לינוקס יכולה לרוץ במשך <i>שנים</i> בלי שיהיה צורך לאתחל אותה (רוב השרתים באינטרנט מריצים לינוקס, ובדרך כלל לעולם לא מאתחלים אותם).
כמובן, כשיש הרבה עדכונים, עדיין צריך לאתחל את המערכת (בצורה הנכונה). אבל אם הינך מתקין לינוקס ואז משתמש במערכת כאוות נפשך, ומשאיר את המחשב דולק כל הזמן, ביכולתך להמשיך כך
במשך שנים ללא אף בעיה.

רוב הזמן, לא תשאיר את מחשבך דולק כל כך הרבה זמן, אבל זה מראה כמה שלינוקס יציבה.





