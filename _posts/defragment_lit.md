



<h2>Ar Jūsų skaitmeninis gyvenimas atrodo išsibarstęs?</h2>

Jeigu jau žinote, kas yra fragmentacija, ir kas kelis mėnesius defragmentuojate savo kietąjį diską, pasakysiu trumpai (ir galite toliau nebeskaityti): Linux'ų defragmentuoti nereikia.

Įsivaizduokite, kad Jūsų kietasis diskas yra labai didelė spinta su milijonais stalčiukų (šį palyginimą sugalvojo <a href="http://www.pps.jussieu.fr/~dicosmo/">Roberto Di Cosmo</a>). Kiekviename stalčiuje yra laikomas tam tikras skaičius duomenų. O jeigu failas yra didesnis ir jis netelpa į vieną stalčiuką, jis turi būti padalintas ir įdėtas į kelis. Kai kurie failai yra tokie dideli, kad jiems reikia tūkstančio stalčių. Žinoma, naudoti failą yra gana paprasta, kai tie stalčiai yra vienas šalia kito.

Įsivaizduokite, kad ta didelė spinta priklauso Jums, tačiau Jūs neturite laiko ja rūpintis ir norite pasisamdyti žmogų, kuris ja pasirūpins už Jus. Galite rinktis tarp vyro ir moters.

<ul>

<li>Vyras prižiūri spintą štai taip: kai failas yra ištrinamas, jis iškrausto tuos stalčius, kuriame jis buvo. Tuomet naują didelį failą padalina į lygias dalis, kad jos tilptų į stalčius, ir sudeda jas į pirmus pasitaikiusius tuščius stalčius. Tai apsunkina surasti visas vieno failo dalis, jei jos yra išsibarsčiusios po daugelį stalčių, taigi kiekvieną savaitgalį turėtumėte pasamdyti po tuziną darbuotojų, kad jie spintą pertvarkytų kaip pridera.</li>

<li>Moteris spintą prižiūri kitaip: ji ant lapelio užsirašinėja, kurie stalčiai yra laisvi. Kai atkeliauja naujas failas, ji sąraše suranda tiek iš eilės einančių tuščių stalčių, kad failas į juos įtilptų, ir tą failą ten patalpina. Šitaip Jūsų spinta visuomet bus tvarkinga, ir jos nereikės pertvarkyti.</li>

</ul>

Be abejonės, pasamdyti tokiam darbui reikėtų moterį (beveik visada moterys yra tvarkingesnės už vyrus :) ). Taigi, Windows'ai naudoja pirmąjį metodą; Linux'ai naudoja antrąjį. Kuo daugiau naudojatės Windows'ais, tuo lėčiau jums atsiveria failai; kuo daugiau naudojate Linux'us, failų atvėrimo greitis nelėtėja. Pasirinkimas Jūsų!

<img src="Images/defragment.png" />




