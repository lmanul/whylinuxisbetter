---
lang: gl



title: A túa vida dixital parece fragmentada?
---

Se xa sabes o que é fragmentación e estás afeito a desfragmentar o teu disco cada certo tempo, aquí está a versión curta: Linux non necesita desfragmentación.

Se non sabes o que é, aquí tes unha boa explicación: imaxina que o teu disco duro é un armario xigantesco con millóns de caixóns (grazas a <a href="http://www.pps.jussieu.fr/~dicosmo/">Roberto 
Di Cosmo</a> por esta comparación). Cada caixón pode conter só unha cantidade predeterminada de información. Así, os arquivos que son máis grandes que o que os tales caixóns poden conter, necesitan ser divididos para que encaixen nestes. Algúns arquivos son tan longos que necesitan miles de caixóns e por suposto, acceder a estes caixóns é moito máis fácil cando os caixóns que ocupan están cerca uns doutros no armario.

Agora imaxina que es o dono deste armario pero non tes o tempo para estar ao tanto del, así que queres contratar a alguén para que o faga por ti. Dúas persoas solicitan o traballo, un home e unha muller.

<ul>

<li>O home ten a seguinte estratexia: só baleira os caixóns cando un arquivo é eliminado, divide calquera novo arquivo en pezas máis pequenas para que encaixe nos caixóns e acomódao aleatoriamente nos primeiros caixóns dispoñibles. Cando lle mencionas que isto fai máis difícil achar as pezas dun arquivo en particular, el responde que se debería contratar a unha ducia de mozos cada fin de semana para reorganizar as cousas.</li>

<li>A muller ten unha técnica diferente: ten anotado, nun pedazo de papel, os caixóns baleiros contiguos. Cando un novo arquivo chega, busca nesta lista unha fila de caixóns baleiros o suficientemente longa e aquí é onde o arquivo é colocado. Deste xeito, a pesar de que hai maior actividade, o armario sempre estará organizado.</li>

</ul>

Sen ningunha dúbida contratarías á muller (deberías sabelo, as mulleres son máis organizadas :) ). Ben, Windows usa o primeiro método e Linux usa o segundo. Mentres máis uses Windows, máis lento será acceder aos arquivos; mentres máis uses Linux, máis rápido será.
Ti decides!

<img src="Images/defragment.png" />




