



<h2>Uživajte u besplatnoj i neograničenoj podršci</h2>

Jedna od velikih prednosti Open Source zajednice (i Linux-a
pogotovo), jeste da je to prava zajednica. Korisnici i developeri
su svim srcem tamo, na web forumima, mail listama, IRC kanalima, 
pomažući nove korisnike. Svi su oni veoma zadovoljni kad vide da sve više i više
ljudi prelazi na Linux, i voljni su da im pomognu da pohvataju sve konce svog 
novog sistema. 

Dakle, ako ima nešto što Vam nije jasno, neki program koji se ne ponaša 
kako ste očekivali, ili opcija koju nikako ne možete da nađete,
nemojte se ustručavati da potražite pomoć. Ako ima neko u Vašoj okolini
(u familiji? kolege?) koji koriste Linux, oni će verovatno biti više nego
voljni da Vam pomognu. Ili pak, jednostavno izađite na net i naći ćete
bukvalno hiljade mesta gde ljubazni ljudi odgovaraju na pitanja i daju uputstva
kako rešiti probleme. Većinu vremena štreberi su veoma prijatne osobe
ukoliko postavljate pitanja ljubazno. Jednostavno kucajte "linux pomoć"
(ili umesto "linux" stavite ime distribucije koja vas interesuje)
u googlu i bez sumnje ćete naći sve što Vas zanima.




