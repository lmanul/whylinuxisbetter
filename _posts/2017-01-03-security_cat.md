---
permalink: security
lang: cat
title: "Linux protegeix el teu ordinador"
---

Virus, troians, propaganda... Windows permet a tots aquests que entrin al teu ordinador massa fàcilment. El temps mitjà que un PC amb Windows (connectat a Internet i amb la instal·lació per defecte del “Service Pack 2”) triga en infectar-se és de 40 minuts.

Així que o... 1) instal·les un tallafocs, 2) instal·les un antivirus, 3) instal·les un programari per evitar la propaganda, 4) et desfàs de l'Internet Explorer i de l'Outlook (i els canvies pel Firefox i el Thunderbird), i 5) pregues perquè els pirates no siguin tan llestos per a saltar-se aquestes proteccions i perquè, si es descobreix una falla de seguretat, Microsoft trigui menys d'un mes en tenir disponible una actualització (la qual cosa no passa molt sovint). O pots instal·lar Linux i dormir profundament a partir d'ara.

Com ja hem parlat a la secció de “virus”, el programari de codi obert (per exemple Linux) vol dir que més ulls comproven el codi. Qualsevol programador del Planeta Terra pot baixar-se el codi, pegar-li una ullada, i veure si té cap falla de seguretat. En canvi, l'única gent que té permès mirar el codi font de Microsoft (la seva recepta) és la gent que treballa per a Microsoft. Això són centenars de milers (tal vegada milions) contra uns pocs centenars. Això és una gran diferència.

Però realment, el problema no és quantes falles de seguretat té un sistema, comparat amb els altres. Si hi ha moltes falles, però ningú no les ha descobertes encara (inclosos els pirates), o hi ha poques (que no comprometen una part important del sistema), els pirates no podran fer un gran mal. El problema realment és com de ràpid és resol una falla de seguretat una vegada és descoberta. Si una falla de seguretat es descobreix en un programa de codi obert, qualsevol de la comunitat de codi obert pot pegar una ullada i ajudar a resoldre-la. La solució (i l'actualització) normalment apareix en uns pocs dies, a vegades fins i tot en hores. Microsoft no té tanta mà d'obra, i normalment publica els pedaços de seguretat un mes després que la falla de seguretat és descoberta (i a vegades publicada): això és més que suficient perquè els pirates facin el que vulguin amb el teu ordinador.

<img src="/img/security_thumb.png" />




