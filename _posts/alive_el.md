---
lang: el



title: Δώστε στον παλιό σας υπολογιστή μια δεύτερη ζωή
---

Τα Windows χρειάζονται όλο και ισχυρότερο hardware με κάθε νέα έκδοση
 (95, 98, 2000, Me, XP, etc.). Συνεπώς, αν θέλετε να συνεχίσετε να χρησιμοποιείτε 
Windows, θα πρέπει να αγοράζετε συνεχώς νέο hardware. Δεν βλέπω όμως το λόγο για 
αυτή τη διαρκή εξέλιξη. Φυσικά, πολλοί άνθρωποι χρειάζονται μεγάλη 
υπολογιστική ισχύ και το νέο hardware και οι τεχνολογίες τους βοηθούν πραγματικά.
Όμως για τους περισσότερους χρήστες, που σερφάρουν στο internet, διαβάζουν και
γράφουν email, γράφουν κείμενα και slides, ποιο το νόημα να αγοράζουν έναν νέο
υπολογιστή κάθε 2, 3 ή 4 χρόνια, εκτός από το να πλουτίζουν τους κατασκευαστές
υπολογιστών; Ποιος ακριβώς είναι ο λόγος που ο υπολογιστής σας δεν μπορεί πια να
κάνει αυτό που έκανε μια χαρά πριν 5 χρόνια;

Το Linux "τρέχει" μια χαρά σε παλιότερο hardware, στο οποίο τα Windows 7 
πιθανότατα θα αρνούνταν καν να εγκατασταθούν, ή θα σας άφηναν να περιμένετε
20 δευτερόλεπτα μετά από κάθε κλικ. Φυσικά, το Linux δεν θα απογειώσει τον 
12-χρονών υπολογιστή σας, αλλά θα "τρέχει" μια χαρά σε αυτό και θα σας επιτρέψει
να εκτελείτε τις συνήθεις εργασίες (σερφάρισμα στο internet, συγγραφή κειμένων, κλπ)
μια χαρά. Πραγματικά, ο υπολογιστής που σας προσφέρει αυτή τη σελίδα δεν είναι
και τόσο νέος και "τρέχει" Linux: αν διαβάζετε αυτό το κείμενο, σημαίνει ότι 
δουλεύει (και αν η σελίδα αργεί να φορτώσει, να κατηγορείτε μονάχα τη σύνδεσή μου
στο Internet).




