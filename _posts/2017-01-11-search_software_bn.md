---
identifier: search_software
lang: bn
title: "নতুন সফটওয়্যার খুজে বের করুন সহজেই।"
---

ধরুন Windows এ একটা নতুন সফটওয়্যার চালিয়ে দেখতে চাচ্ছেন। সেক্ষেত্রে আপনার যা যা করতে হবেঃ

<ol>
<li>আপনার প্রয়োজনীয় কাজ করতে পারবে এমন একটা সফটওয়্যার প্রথমে খুজে বের করতে হবে।</li>
<li>এই সফটওয়্যারটা ডাউনলোড করা যায় এমন একটা ওয়েবসাইট খুজে বের করতে হবে।</li>
<li>কিছু টাকা খরচ করতে হতে পারে (প্রোপ্রাইটরি সফটওয়্যার হলে)।</li>
<li>ডাউনলোড করতে হবে।</li>
<li>ইন্সটল করতে হবে।</li>
<li>কিছু সফটওয়্যারের ক্ষেত্রে রিবুট করতে হবে।</li>
</ol>

লে ঠেলা, নতুন একটা কিছু ট্রাই জন্য এতকিছু?!

লিনাক্সে সবকিছুই <i>একটু সহজ</i>। লিনাক্সে "Package Manager" বলে একটা ফিচার আছে (লিনাক্সে এ্যাপ্লিকেশন/সফটওয়্যারের অপর নাম "প্যাকেজ")। আপনার নতুন সফটওয়্যার দরকার? Package Manager খুলে তার সার্চ বারে কয়েকটি কীওয়ার্ড লিখুন। ধরুন আপনি হালকা ইমেজ এডিটর চাচ্ছেন। সার্চ বারে লিখুন "image editor light". দেখবেন এই কাজের জন্য লিনাক্সে যত সফটওয়্যার আছে তার একটা লিস্ট দেখাচ্ছে। আপনার পছন্দমত একটা সিলেক্ট করে "Install" বাটন চাপুন। আপনি চাইলে একাধিক সফটওয়্যারের ইন্সটল বাটনও চাপতে পারেন। ব্যাস, সেটা/সেগুলো নিজেই ইন্টারনেট থেকে ডাউনলোড হয়ে ইন্সটল হয়ে যাবে। ব্রাউজার খুলে ইন্টারনেটে কোনরকম খোজাখুজির প্রয়োজন নেই। 

<img src="/img/synaptic.png" />

সুবিধাগুলো কি? ইন্টারনেটে অর্থহীন খোজাখুজির দরকার নেই...  নিজে বসে থেকে ডাউনলোড আর ইন্সটল করতে হবে না...  নতুন নামানো প্রোগ্রামটা ট্রাই করে দেখার জন্য আরো বেশী সময় পাওয়া যাচ্ছে।




