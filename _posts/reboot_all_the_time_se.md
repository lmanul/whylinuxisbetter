



<h2>Är du trött på att starta om datorn hela tiden?</h2>

Har du precis uppdaterat en eller två saker genom Windwos Update? 
Var vänlig starta om. Har du precis installerat ett nytt program? Var 
vänlig starta om. Verkar systemet instabilt? Testa med att starta om, 
allt kommer säkerligen att fungera smidigare efter det.

Windows kommer alltid att fråga dig om du vill starta om 
datorn, och det kan vara riktigt jobbigt (kanske laddar du ner en 
stor fil, och inte vill avbryta bara för att du uppdaterat någon 
mjukvara). Men även om du klickar på "Starta om senare", kommer Windows 
fortfarande att påminna dig var 10:e minut för att berätta att du 
verkligen borde starta om datorn. Och om du råkar vara frånvarande och 
inte såg frågan startar Windows gladeligen om av sig själv. Hej då, 
nedladdning.

Linux behöver praktiskt taget inte startas om. Oavsett om det är ny 
programvara (till och med riktigt stora program) eller vanliga 
uppdateringar till systemet, blir du inte frågad om du vill starta om 
datorn.  Det är bara nödvändigt om en del av kärnan (hjärtat i systemet) 
har uppdaterats, och det händer bara en gång på flera veckors 
intervall.

Känner du till servrar? De är stora datorer som svarar när du letar 
efter en hemsida på internet, och skickar information till 
webbläsaren. De flesta kör Linux och behöver alltid vara tillgängliga 
(det kan komma en besökare när som helst). De startas inte om 
särskilt ofta (servicen kan inte vara tillgänglig när systemet inte 
är igång). Det är faktiskt så a tt flera av dem inte har 
startats om på <b>flera år</b>. Linux är stabilt, och körs perfekt 
utan att behöva startas om hela tiden.

Du kommer antaligen inte att låta din dator stå på i flera 
veckor i sträck, men pängen är att systemet inte kommer att störa 
dig med att vilja starta om.

<img src="Images/reboot_all_the_time_thumb.png" />




