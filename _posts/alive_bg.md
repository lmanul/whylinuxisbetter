---
lang: bg


title: Нека старият ви компютър има втори живот
---

С всяка изминала версия (95, 98, 2000, Me, XP, и т.н.) Windows изисква все повече хардуерна мощ. Така че, ако желаете да продължите да използвате Windows, трябва постоянно да купувате нов хардуер. Но аз не виждам никакво добро основание за такова бързане. Разбира се, много хора се нуждаят от компютърна мощ и нов хардуер и технологиите са им от помощ. Но за повечето хора, които сърфират из Мрежата, четат и пишат писма, пишат текстове и презентации, какъв е смисълът от купуването на нов компютър на всеки 2,3 или 4 години, освен да дадат възможност на доставчиците на компютри да спечелят още пари? Заради кое точно вашият компютър вече не може да прави това, което перфектно е правил преди 5 години?

Линукс върви идеално на по-стар хардуер, на който Windows 7 вероятно дори ще откаже да се инсталира или ще ви кара да чакате 20 секунди след всяко цъкане. Разбира се, Линукс няма да направи победител в състезание 12 годишния ви компютър, но ще върви много добре на него и ще ви позволи да изпълнявате обичайните дейности (сърфиране, писане на документи и т.н.) съвсем добре. Компютърът, който доставя този сайт не е много млад и използва Линукс: ако четете това, значи той е на линия и работещ (и ако уеб сайтът се зарежда бавно, винете само моята Интернет връзка).




