---
permalink: all_in_one
lang: no
title: "Når systemet er installert, hvorfor må du <i>stadig</i> installere nye ting?"
---

Når du installerer Windows, er det bare begynnelsen. Forestill deg at du nettopp installerte din helt nye kopi av Windows 7, og du er klar til å slippe dine dataferdigheter løs. En venn sender deg en e-post med et PDF-vedlegg. Hva skjer? Du finner ut at du ikke har den nødvendige programvaren for å lese filen. Du må gå online for å søke etter en webside som tilbyr et program som kan åpne PDF-filen. Deretter laster du ned programmet, installerer det, og kanskje må du også restarte datamaskinen. Ah, tenker du – endelig, nå kan jeg lese filen. Et annet vedlegg var også å finne i e-posten, nemlig tekstdokumentet «fil.doc». Men du kan ikke lese denne filen heller; ennå. Enten må du kjøpe en kopi av Microsoft Office, eller så kan du laste ned OpenOffice – men uansett, du må finne nødvendig programvare, for deretter å laste det ned (la oss håpe du har en rask Internettforbindelse), og så videre. Vennen din sendte deg også et bilde, som har dårlig kontrast og dårlig belysning – med andre ord trenger det en skikkelig justering. Du kan kjøpe Photoshop (hvor mye koster det igjen?), eller laste ned GIMP (et gratisprogram som kan gjøre nesten det samme som Photoshop): Søk, last ned, installer, og så videre. Du forstår idéen – Windows er langt fra komplett, og selve installasjonen av det er bare første instans i en lang prosess.

Når du skaffer deg Linux (som for eksempel Ubuntu, Mandriva, Fedora, osv. (dette er forskjellige varianter av Linux)), får du automatisk med dette, <i>uten å installere noe mer</i>:

<ul>

<li>Alt du trenger for å skrive tekst, redigere regneark, lage fine presentasjoner, tegne og lage formler.</li>

<li>En nettleser (for eksempel Firefox) og et e-postprogram (for eksempel Thunderbird eller Evolution).</li>
<li>Et bilderedigeringsprogram (GIMP) som er nesten like kraftig som Photoshop.</li>
<li>Et IM-program (som gjør det mulig å anvende for eksempel MSN-protokollen).</li>
<li>En videoavspiller.</li>
<li>En musikkavspiller som også organiserer musikken din.</li>
<li>En PDF-leser.</li>
<li>Alt du trenger for å pakke ut arkivfiler (ZIP, RAR, osv).</li>
<li>… og så videre.</li>
</ul>

Du kan starte med arbeidet ditt med en gang!

<img src="Images/app_menu.png" />




