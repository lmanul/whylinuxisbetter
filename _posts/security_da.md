---
lang: da




title: Linux beskytter din computer.
---

Virus, trojanske heste, adware, spyware... Windows lader alle disse få adgang til din computer forholdsvis nemt. Den gennemsnitlige tid det tager for en Windows pc (forbundet til internettet med en standard "Service Pack 2" installation) at blive inficeret er <b>40 minutter</b> (og nogen gange tager det ikke mere end 30 sekunder).

Så nu kan du 1) installere en firewall, 2) installere et antivrus program, 3) installere et anti-adware program, 4) erstatte Internet Explorer og Outlook med andre programmer (f.eks. Firefox and Thunderbird), og 5) bede til at hackerne ikke er smarte nok til at omgå disse sikkerheds-systemer, hvis en sikkerheds-fejl bliver opdaget vil det tage Microsoft ca. en måned at rette fejlen (hvis de overhovedet gør det). Eller du kan installere Linux og sove trygt fremover.

Som vi allerede har snakket om i "Virus"-sektionen, så betyder Open Source software (som f.eks. Linux) at flere folk kan kigge koden igennem. Hver eneste programmør på jordkloden kan downloade programmet, kigge på koden, og se om der måske er nogle alvorlige sikkerhedsfejl i den. På den anden side er de eneste folk der har lov til at kigge på Windows' kildekode ("opskriften" på programmet) dem der arbejder for Microsoft. Det er (for Open Source's vedkommende) hundredetusinde af folk (måske millioner) sammenlignet med få tusinde der arbejder for Microsoft. Det er en stor forskel.

Men det er faktisk ikke kun et spørgsmål om <i>hvor mange</i> fejl et system har sammenlignet med andre. Hvis der er mange fejl i systemet, og ingen har opdaget dem endnu (hackerne inkluderet), eller at der er tale om mindre fejl (de komprommiterer ikke en vigtig del af dit system), så vil hackere ikke være i stand til at gøre nogen stor skade. Det er i realiteten et spørgsmål om <i>hvor hurtigt en sikkerhedsfejl bliver rettet efter at den er fundet</i>. Hvis man finder en fejl i et open source program, så kan alle i community'et kigge på koden og hjælpe med at finde en løsning på problemet. Løsningen (og den dertil hørende update) følger som regel efter et par dage, nogengange kun et par timer. Microsoft har ikke arbejdskraft i den størrelsesorden, og udgiver som regel patches og updates ca. en måned efter at problemerne er blevet påpeget (og nogengange offentliggjort på nettet): det tidsrum giver hackerne rigeligt med tid til at overtage din computer.


<img src="Images/security_thumb.png" />




