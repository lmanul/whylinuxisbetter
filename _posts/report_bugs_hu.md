---
lang: hu




title: A hibák jelentése
---

Ha találsz egy hibát Windows-on, alapvetően várhatsz és imádkozhatsz, hogy a Microsoft gyorsan javítsa ki (és ha ez a hiba a rendszer biztonságát fenyegeti, kétszer olyan erősen kell imádkoznod). Talán azt hiszed, a hibák jelentése a Microsoftnak könnyen megy (hogy gyorsabban kijavíthassák). Nos, gondold át újra! <a href="http://www.oreillynet.com/mac/blog/2002/06/mission_impossible_submitting.html">Itt</a> egy érdekes (angol nyelvű) cikk erről. Mi van, ha a Microsoft tudomást sem vesz a hibáról? Nos, akkor reménykedj benne, hogy a következő Windows-kiadásban már kijavítják (de akkor ismét több tízezret kell fizetned érte).

Szinte minden nyílt forráskódú szoftver (a Linux különböző változatait is beleértve) rendelkezik egy <i>hibajelentő rendszerrel</i>. Nem csak hibajelentést küldhetsz (ami egyébként melegen ajánlott), hogy elmagyarázd, mi a probléma, hanem azt is láthatod, ami ezután történik: minden nyitott és tiszta mindenki számára. A fejlesztők válaszolni fognak neked, talán kérdeznek még tőled pár dolgot, ami segítségükre lehet a hiba megoldásában. Tudni fogsz róla, mikor kijavították a hibát, és tudni fogod, hogyan juthatsz hozzá az újabb verzióhoz (továbbra is ingyen, de ezt felesleges is mondani). Szóval ezek az emberek, akik foglalkoznak a problémáiddal, folyamatosan tájékoztatnak, és mindezt ingyen! Ha megoldódott a probléma a rendszereddel kapcsolatban, akkor másokéval kapcsolatban is: mindenkinek érdeke az együttműködés, hogy jobbá tegyük a szoftvereket. Így működik a nyílt forráskód.

<img src="Images/report_bugs_thumb.png" />




