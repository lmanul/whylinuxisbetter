---
lang: it


title: Mai più software spazzatura.
---

Se hai mai comprato un computer nuovo con Windows, forse sai già quanto possa essere un'esperienza frustrante.

Succede tutto quando lo accendi per la prima volta: innumerevoli finestre cominciano ad aprirsi, chiedendoti di sottoscrivere servizi, la versione premium di un antivirus, giochi che non hai mai richiesto, applicazioni di produttività che richiedono la creazione online di un account, ecc.

Ma non è tutto. Ogni volta che avvii il computer, tutti quei programmi pre-installati devono avviarsi in background e hai un'attesa sempre più lunga tra il tempo necessario per vedere il tuo desktop apparire sullo schermo e il momento in cui finisce di essere troppo lento da usare a causa di quei programmi che si stanno avviando.

Per girare il dito nella piaga, dopo che hai usato il tuo nuovo computer per 30 giorni, spesso nuovi messaggi iniziano ad apparire e ti rendi conto che alcuni di questi programmi che pensavi fossero gratuiti (ad esempio un antivirus) in realtà non lo sono, tutto ciò che hai è solo una prova di 30 giorni.

Il punto è che molti produttori di computer credono che questa sia una buona cosa. Installano programmi sul tuo computer prima che lo acquisti, credendo che migliorino la tua esperienza, perchè ricevi "di più" allo stesso prezzo, e pensano che questo li aiuti a differenziarsi dalla concorrenza, che potrebbe non offrire tanti "miglioramenti" al sistema di base, o almeno non gli stessi. Per loro, questo è un valore aggiunto.

Ma per l'utente questo è solo una scocciatura, più attese, più disinstallazioni di programmi indesiderati, più soldi da spendere se decidi che ti serve quell'antivirus non-tanto-gratis-dopo-tutto, e alla fine della giornata, un computer gonfio e paralizzato. Ecco perchè a questi programmi è stato dato un nome non proprio carino: "spazzatura" (o "crapware").

Nulla di tutto ciò in Linux. Nessun programma ti tormenterà per sottoscriverti, pagare dopo il termine di un periodo di prova, o rallenterà il tuo computer facendoti aspettare di più mentre si avvia, quando invece pensavi fosse pronto per essere usato. Linux è fornito con tutto ciò che ti serve per iniziare a lavorare subito, senza spazzatura.




