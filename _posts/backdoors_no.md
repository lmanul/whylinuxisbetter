



<h2>Programvaren din er fri for bakdører.</h2>

Forskjellen på «closed source»- (proprietær) og «open source»-programvare er at «kilden» er åpen. Vel, OK, men hvorfor skal jeg bry meg? spør du kanskje. «Kilden», eller «kildekoden», er som den hemmelige <b>oppskriften</b> for all programvare, akkurat som oppskriften for en kake. Når du kjøper en kake, er det ingen måte du kan finne den riktige originaloppskriften på (men du kan gjette deg frem; som «det er kokosnøtt i denne»). Hvis en baker hadde gitt ut oppskriften på sin meget suksessfulle ostekake, ville han straks gå konkurs siden folk ikke ville kjøpt den lengre. De ville isteden ha bakt kaken hjemme. På samme måte gir ikke Microsoft ut kildekoden, eller «oppskriften» på deres programvare (som Windows), da de tjener penger på proprietær programvare.

Problemet er at de kan <i>legge inn hva de vil</i> i deres «oppskrift», uten at sluttbrukeren hadde visst det – kode som hadde gjort for eksempel dette: «Hver 12. dag i måneden, hvis datamaskinen er koblet til Internett, lag en liste av alle filene som har blitt nedlastet på denne datamaskinen den siste måneden, og send listen til Microsoft gjennom nettverket.» Microsoft gjør nok ikke det, men <i>hvordan ville du visst</i>, siden alt er proprietært, usynlig og hemmelig?

For en stund siden, i oktober 2008, la en del kinesiske Windows-brukere (de fleste anvendte piratkopierte kopier av Windows) merke til noe merkelig som skjedde med deres datamaskin: Hver time ble skjermen svart for noen få sekunder. Det var ikke fatalt, men en slik bagatell kan lett bli et irritasjonsmoment. Microsoft hadde lagt inn en kodesnutt (en «ingrediens» i «oppskriften») som gjorde følgende: «Hvis denne kopien av Windows blir klassifisert som en piratkopi, gjør skjermen svart for noen få sekunder, hver time.» Poenget er ikke at programvaren var en piratkopi; piratkopiering er ulovlig, punktum finale. Poenget er at disse brukerne fikk en automatisk oppdatering for Windows (oppdateringer fikser vanligvis feil og legger til nye funksjoner) uten at de visste hvordan det påvirket systemene deres. Ingen visste det.

Endring av kildekoden i «Open source»-programvare er derimot en åpen prosess. Per definisjon er alle «oppskriftene» åpen for offentligheten. Om du ikke er en programmerer har det ingen betydning for deg, siden du ikke ville forstått koden, men for folk som forstår det er det relevant. Hver gang noen gjør om kildekoden, får alle muligheten til å sjekke ut endringene. Hvis en hadde lagt inn ondsinnet kode, kunne en ha sagt: «Hei du, hvorfor la du inn denne koden som spionerte på brukerens tastaturtrykk? Er du helt gal?» Og hvis et team av vedlikeholdere for en del av programvaren hadde begynt med å legge inn ondsinnet kode, kunne en simpelthen bare fjernet den ondsinnede koden for å deretter lage en helt ny versjon – ja, det er virkelig <i>åpent</i>.

Dette er grunnen til at du kan være sikker på at «open source»-programvare ikke skader datamaskinen din – det blir alltid holdt et øye med på «oppskriftene».




