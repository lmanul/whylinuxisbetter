



<h2>Zbyt wiele okien? Użyj wirtualnych pulpitów</h2>

Nigdy nie byłem użytkownikiem systemu Windows i jest jedna rzecz,
której wciąż nie mogę pojąć: jakim cudem po otwarciu kolejno edytora
tekstu, przeglądarki internetowej, klienta poczty, komunikatora i kilku
okien eksploratora do przeglądania plików użytkownik <b>nie gubi się</b>
w całym tym bałaganie?

Wirtualne pulpity to przydatna funkcjonalność, której nie zamieniłbym
na nic innego. Prawdopodobnie masz tylko jeden ekran, prawda? Spróbuj
Linuksa - tam masz cztery! Oczywiście nie możesz równocześnie oglądać
wszystkich czterech, ale przecież nie ma to znaczenia, przecież Twoje
oczy nie mogą patrzeć w dwóch różnych kierunkach równocześnie, prawda?
Na pierwszym pulpicie umieśćmy edytor tekstu, na drugim komunikator.
na trzecim przeglądarkę. Gdy teraz będziesz coś pisać w edytorze
i zajdzie potrzeba sprawdzenia czegoś w sieci, nie będzie trzeba
przedzierać się przez listę wszystkich okien w poszukiwaniu tego
z przeglądarką, zamiast tego wystarczy przełączyć pulpit - to wszystko.

Spójrz na następujący zrzut ekranu, na prawy dolny róg:

<img src="Images/workspaces.png" border="0"/>

To właśnie Twój "przełącznik pulpitów". Widać tu cztery (wirtualne)
pulpity, ale można uaktywnić ich więcej - to tylko kwestia odpowiedniej
opcji. Ten po lewej stronie jest podświetlony: to aktualny pulpit. Aby
przełączyć się na inny, wystarczy kliknąć na jego wizerunku (każdy z nich
pokazuje miniaturowy podgląd rozkładu okien, lecz w tym przypadku trzy
pozostałe są jeszcze puste), można też użyć skrótu klawiszowego - wedle
uznania.

<img src="Images/workspaces_full.png" border="0"/>




