---
identifier: alive
lang: da
title: "Giv din gamle computer nyt liv."
---

Windows kræver mere og mere avanceret og kraftfuld hardware jo nyere versioner du installerer (95, 98, 2000, Me, XP, etc.). Så hvis du vil blive ved med at køre Windows, så bliver du også nød til konstant at investere i ny hardware til computeren. Men er det egentlig nødvendigt med en så hurtig udvikling i hardware-kravene? Selvfølgelig, mange mennesker har brug for meget computerkraft til deres arbejde, og ny hardware hjælper dem i denne afdeling. Men for de fleste brugere der surfer internettet, læser og skriver emails, skriver opgaver og laver slideshows hvad er pointen i at udskifte computeren hvert andet, tredje eller fjerde år, udover at give computerforhandleren flere penge? Hvad er det præcist der gør at din computer ikke længere kan gøre det den gjorde fortrinligt for 5 år siden?

Linux kører udemærket på ældre hardware, på hvilket Windows 7 højst sandsynligt ville nægte at blive installeret på, eller lade dig vente 20 sekunder efter hvert museklik. Selvfølgelig, Linux vilikke gøre din gamle computer til en væddeløbshest der kan konkurrere med det nyeste nye, men det vil køre udemærket på den og lade dig udføre trivielle opgaver (surfe på internettet, skrive dokumenter og opgaver, etc.) helt fint. Den computer der serverer denne webside for dig kører på Linux: hvis du kan læse det hér, så kører den i bedste velgående (og hvis siden er langsom til at loade, så skyd skylden på min langsomme internet-forbindelse).




