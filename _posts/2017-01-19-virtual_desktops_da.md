---
identifier: virtual_desktops
lang: da
title: "For mange vinduer? Brug flere skriveborde."
---

Jeg har aldrig været en Windows-bruger så der er noget jeg bare ikke kan forstå: når du først har dit tekstbehandlingsprogram, din web browser, din email applikation, dit chat-program og nogle vinduer åbne til at lede efter filer med, hvordan formår Windows brugere at undgå at <b>fare vild</b> i alle de åbne vinduer?

Flere skriveborde (multiple workspaces) er en feature jeg ikke ville bytte for noget andet. Du har sikkert kun én skærm, ikke? Prøv Linux, så har du fire. Du kan godt nok ikke kigge på alle fire skriveborde samtidigt, men det betyder vel ikke noget da dine øjne ikke kan kigge i to forskellige retninger samtidigt, vel? På det første skrivebord lægger vi dit tekstbehandlingsprogram. På det andet, dit chat-program. På det tredje, din web browser. Så nu når du sidder og bruger dit tekstbehandlingsprogram, og du har brug for at tjekke noget på nettet, så behøver du ikke at gennemgå alle dine vinduer der ligger staklet oven på hinanden. Du skifter blot til det tredje skrivebord og voilá, der ligger det jo.

Kig engang på billedet nedenunder, og vær specielt opmærksom på den del af skærmen der ligger nederst til højre.:

<img src="/img/workspaces.png" border="0"/>

Det er din "skrivebords-vælger". Du kan se den har fire (virtuelle) skærme, men du kan også have mange flere end det (jeg bruger selv 12, men andre folk bruger meget mere). Skrivebordet til venstre er highlighted: det er det nuværende skrivebord der ses på skærmen. For at skifte til et andet klikker man blot på det skrivebord man vil hen til nede til højre (hvert lille skrivebord viser en lille gengivelse af hvad der ligger på skrivebordet): i dette specifikke tilfælde er de tre andre skriveborde tomme), eller bruger en genvejstast på keyboardet.

<img src="/img/workspaces_full.png" border="0"/>




