---
permalink: reboot_all_the_time
lang: bg
title: "Уморихте ли се постоянно да рестартирате компютъра си?"
---

Току що осъвременихте ли си една-две дреболии с "Windows Update"? Моля рестартирайте. Инсталирахте ли някакъв нов софтуер? Моля рестартирайте. Изглежда ли нестабилна системата ви? Опитайте да рестартирате, след това вероятно всичко ще е наред.

Windows винаги ви пита да рестартира компютъра и това може да бъде досадно (може би имате дълго сваляне и не искате да го прекъсвате, само защото сте осъвременили няколко части от системата си). Но дори ако щракнете "Restart later", Windows продължава да ви досажда на всеки 10 минути и ако не видите въпроса, доволно ще рестартира автоматично. Чао, чао дълго сваляне.

На практика Линукс не се нуждае от рестартиране. Независимо дали инсталирате нов софтуер (дори много големи програми) или извършвате рутинно осъвременяване на системата, няма да бъдете питани за рестартиране на компютъра. То е необходимо, само когато част от сърцето на системата е осъвременено и това се случва веднъж на няколко седмици.

Знаете ли за Интернет сървърите? Те са големи компютри, които отговарят, когато искате определена страница и изпращат информацията към уеб четеца ви. Повечето от тях са с Линукс и тъй като винаги трябва да са на линия (по всяко време може да дойде посетител), те не се рестартират много често (услугите не са налични докато системата се стартира). Всъщност, много от тях не са рестартирани от <b>няколко години</b>. Линукс е стабилен, той работи идеално без постоянно да се рестартира.

Вероятно няма да оставите пуснат компютъра си няколко седмици, но важното е: системата няма да ви досажда с рестартиране постоянно.

<img src="/img/reboot_all_the_time_thumb.png" />




