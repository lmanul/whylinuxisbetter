---
lang: hu
title: Élvezd az ingyenes és korlátlan támogatást!
---

A nyílt forráskódú közösség egyik legnagyobb előnye (és részben a Linuxé is), hogy ez egy valódi közösség. A felhasználók és a fejlesztők tényleg segítik az újabb felhasználókat a webes fórumokon, levelezési listákon, IRC-csatornákon. Mind boldogok, mikor látják, hogy egyre több ember vált Linuxra, és örömmel segítenek nekik, hogy megbirkózzanak új rendszerükkel.

Szóval ha valamit nem értesz, például egy program nem azt csinálja, ami te elgondoltál, vagy nem találsz egy funkciót, ne tétovázz segítséget kérni. Ha van egy ismerősöd (családtag? munkatárs?), aki Linuxot használ, valószínűleg örömmel segítségedre lesz. De ha felmész az internetre, ott is helyek - szó szerint - ezreit találod majd, ahol kedves emberek válaszolnak neked és legtöbbször tudnak is segíteni a problémáid megoldásában: a kockák igazán kedves emberek, ha udvariasan kérdezel. Csak írd be a Google-be, hogy „linux segítség” (vagy helyettesítsd a „linux”-ot annak a változatának a nevével, amelyet használsz, pl. „ubuntu” -- a többit lásd a telepítésről szóló részben) és biztosan megtalálsz minden szükséges információt.




