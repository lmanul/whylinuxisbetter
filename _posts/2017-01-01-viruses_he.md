---
permalink: viruses
lang: he
title: "תשכחו מוירוסים"
---

אם המחשב שלכם נכבה בלי לשאול אתכם, אם חלונות מוזרים עם טקסט לא 
מובנים וכל מיני פרסומות מופיעים כשלא ביקשתם, אם מיילים נשלחים לכל אנשי הקשר שלכם ללא ידיעתכם, אז כנראה שיש לכם וירוס.
 הסיבה העיקרית לכך היא העובדה שהמחשב שלכם פועל על Windows.

 את לינוקס כמעט ולא תוקפים וירוסים. הכוונה היא לא ל - "תראו, לא לעיתים קרובות". הכוונה היא ל - "אם שמעתם על וירוס אמיתי שתוקף רק את לינוקס, תספרו לי עליו כי אני עוד לא שמעתי על אחד כזה". כמובן שוירוס שתוקף את לינוקס הוא לא בלתי אפשרי, אבל לינוקס מקשה מאוד עליו מכמה סיבות: 

<ul>

<li>רוב האנשים בעולם משתמשים בווינדוס, וחורשי הרעות רוצים לגרום לכמה שיותר נזק (או לשלוט מרחוק על כמה שיותר מחשבים) ולכן, הם תוקפים את ווינדוס. אולם זו לא הסיבה היחידה. לשרת הווב אפאצ'י (שרת ווב הוא תוכנה המותקנת על מחשב מרוחק ששולחת את עמודי האתר לדפדפן שלכם כשאתם מעלים אותם), שהוא תוכנה בעלת קוד מקור פתוח, יש את נתח השוק הגדול ביותר (לעומת שרת IIS של מייקרוסופט) אולם הוא עדיין סובל מ<b>הרבה</b> פחות התקפות ויש לו <b>הרבה</b> פחות חולשות אבטחה לעומת השרת של מייקרוסופט.</li>

<li> לינוקס משתמשת בניהול הרשאות חכם. בווינדוס לכם (ולכל תוכנה שתתקינו) יש הרשאה לעשות פחות או יותר מה שתרצו במחשב. אם מתחשק לכם להעניש את המחשב שלכם בגלל שהעלים לכם עבודה חשובה, אתם יכולים להיכנס לתיקיית המערכת ולמחוק את כל מה שבא לכם: ווינדוס לא תתלונן. כמובן שבפעם הבאה שבה תפעילו את המחשב מחדש יתחילו בעיות. תבינו - אם אתם יכולים למחוק או לשבש את קבצי המערכת הללו, גם תוכנות אחרות יכולות. לינוקס לא מאפשרת דברים כאלו. בכל פעם שתרצו לבצע שינוי ברמת המערכת, תידרשו להקיש ססמת מנהל (ואם אתם לא מנהלי המערכת, אתם פשוט לא יכולים לבצע אותו). וירוסים פשוט לא יכולים למחוק או לשנות קבצי מערכת - אין להם הרשאה לעשות זאת.</li>

<li> יותר צופים פירושם פחות חולשות אבטחה. לינוקס היא תוכנה בעלת קוד מקור פתוח, מה שאומר שכל תוכניתן בעולם יכול לבחון את קוד המקור (ה "מתכון" שמאחורי התוכנה), ולסייע או לומר למפתחים אחרים: "תראו, מה נסגר עם כך וכך? אתם לא חושבים שזאת חולשת אבטחה?" </li>

</ul>

<img src="/img/viruses_thumb.png" />





