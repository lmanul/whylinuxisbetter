---
permalink: security
lang: el
title: "Το Linux προστατεύει τον υπολογιστή σας"
---

Ιοι, δούριοι ίπποι, διαφημιστικά, spyware... Τα Windows αφήνουν όλα αυτά
να μπουν εύκολα στον υπολογιστή σας. Το άμεσο διάστημα πριν ένα Windows PC
(συνδεδεμένο στο Internet και με το τυπικό "Service Pack 2" εγκατεστημένο) μολυνθεί
είναι <b>40 λεπτά</b> (και κάποιες φορές χρειάζονται μόνο 30 δευτερόλεπτα).

Επομένως μπορείτε είτε να 1) εγκαταστήσετε ένα firewall, 2) εγκαταστήσετε ένα antivirus, 3) 
εγκαταστήσετε ένα anti-adware, 4) ξεφορτωθείτε τον Internet Explorer και το Outlook 
(αντικαθιστώντας τα με τον Firefox και το Thunderbird), και 5) να προσεύχεστε πως οι
πειρατές δεν είναι αρκετά έξυπνοι για να ξεπεράσουν αυτά τα μέτρα ασφαλείας και ότι,
αν αποκαλυφθεί ένα κενό ασφαλείας, η Microsoft θα το διορθώσει σε λιγότερο από ένα μήνα
(κάτι που δεν συμβαίνει και τόσο συχνά). Αλλιώς μπορείτε να εγκαταστήσετε το Linux 
και να κοιμάστε ήσυχος/η από εδώ και πέρα.

Όπως είπαμε ήδη στο κεφάλαιο "ιοι", το λογισμικό ανοιχτού κώδικα (πχ. 
το Linux) σημαίνει ότι περισσότερα μάτια κοιτούν τον κώδικα. Κάθε προγραμματιστής
στον πλανήτη Γη μπορεί να κατεβάσει τον κώδικα, να ρίξει μια ματιά, και να δει
αν περιέχει κενά ασφαλείας. Αντιθέτως, οι μόνοι που μπορούν να δουν τον πηγαίο κώδικα
των Windows (την "συνταγή" τους) είναι αυτοί/ες που δουλεύουν για τη Microsoft. 
Πρόκειται για εκατοντάδες χιλιάδες (ίσως εκατομμύρια) σε σχέση με μερικές χιλιάδες.
Πρόκειται για σημαντική διαφορά.

Στην πραγματικότητα, το θέμα δεν είναι ακριβώς <i>πόσα</i> κενά έχει ένα σύστημα 
σε σχέση με τα άλλα. Αν έχει πολλά κενά, μα κανείς δεν τα έχει ανακαλύψει (ακόμη 
και οι πειρατές), ή πρόκειται για ασήμαντα κενά (που δεν επηρεάζουν κάποιο σημαντικό
τμήμα του συστήματος), οι πειρατές δεν θα είναι σε θέση να κάνουν μεγάλη ζημιά.
Αντιθέτως το θέμα είναι <i>πόσο γρήγορα μπορεί να λυθεί ένα κενό ασφαλείας από τη
στιγμή που αποκαλύπτεται</i>. Όταν ένα κενό αποκαλύπτεται σε ένα πρόγραμμα ανοιχτού
κώδικα, οποιοσδήποτε στην κοινότητα μπορεί να ρίξει μια ματιά και να βοηθήσει να λυθεί.
Η λύση (και η νέα έκδοση) συνήθως εμφανίζεται εντός λίγων ημερών, συχνά μάλιστα εντός
λίγων ωρών. Η Microsoft δεν έχει τους αντίστοιχους πόρους, και συνήθως εκδίδει διορθώσεις
ασφαλείας περίπου ένα μήνα μετά την αποκάλυψη του κενού (και κάποιες φορές τη δημοσίευσή
του): αυτό δίνει παραπάνω από αρκετό χρόνο στους πειρατές να κάνουν ό,τι θέλουν στον
υπολογιστή σας.


<img src="/img/security_thumb.png" />




