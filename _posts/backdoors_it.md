---
lang: it




title: Nessuna backdoor nel tuo software.
---

La differenza tra software "closed source" (proprietario) e "open 
source" è (come hai fatto a indovinare?) che il secondo ha "sorgente" aperto.
Huh, ok, perchè dovrebbe interessarmi? Bè, il "sorgente", o "codice sorgente", è come
una <b>ricetta</b> segreta di ogni software, come la ricetta di una torta. 
Quando compri una torta, non puoi in alcun modo capire la ricetta precisa 
(anche se puoi intuire qualche ingrediente, "c'è del cocco qui"). Se una pasticceria 
rivelasse la ricetta per la sua cheesecake super famosa, andrebbe in fallimento 
presto perchè la gente la cucinerebbe da sè, a casa, e non la comprerebbe più. 
Allo stesso modo, Microsoft non ti dà la ricetta, o "codice sorgente", del suo software,
come Windows, ed è giusto così perchè è proprio quello che gli fa guadagnare soldi.

Il problema è che possono inserire <i>tutto ciò che vogliono</i> nella
loro ricetta, a nostra insaputa. Se vogliono aggiungere un piccolo codice
che dice "a ogni 12 del mese, se il computer è online, crea una lista di 
tutti i file che sono stati scaricati su questo computer dal mese 
scorso e inviala a Microsoft attraverso la rete". Microsoft 
probabilmente non fa questo, ma <i>come puoi saperlo</i>, dato che 
tutto è chiuso, invisibile, segreto?

Poco tempo fa (Ottobre 2008) numerosi utenti cinesi di Windows
(molti di loro comprano copie pirata di Windows) notarono qualcosa di  
strano nel loro computer: a ogni ora, lo schermo diventava nero per 
qualche secondo. Nulla che ti possa impedire di lavorare, ma può facilmente 
mandarti su tutte le furie. Microsoft aveva aggiunto una porzione di codice 
(un ingrediente alla ricetta) che diceva "se viene rilevata una copia 
pirata di Windows, rendi lo schermo nero per qualche secondo, ogni ora". Ora 
il punto non è che il software era pirata: piratare il software è 
sbagliato, punto. Il problema è che quegli utenti ricevettero un aggiornamento 
automatico di Windows (gli aggiornamenti di solito correggono errori e aggiungono
nuove funzioni) senza sapere che effetto aveva sul loro sistema. Nessuno sapeva.

Cambiare il codice sorgente di software open source è un processo molto 
più aperto. Per definizione, tutte le ricette sono pubbliche. Non sarà 
importante per te dato che non capiresti il codice comunque, ma le persone 
che lo capiscono sanno leggerlo e ne discutono. E lo fanno spesso. Ogni 
volta che qualcuno vuole cambiare il codice, tutti gli altri sviluppatori 
possono vedere la modifica ("hey tu, perchè hai aggiunto questo codice che spia 
cosa digita l'utente, sei impazzito?"). E anche se l'intera squadra
di manutentori di una prozione di codice impazziscono e cominciano 
ad aggiungere schifezze all'interno del loro codice sorgente, qualcuno 
al di fuori della squadra può prendere senza problemi il codice, rimuovere
tutte le parti sbagliate, creare una nuova versione di esso, e far sapere
al mondo quale sia la differenza. È <i>aperto</i>.

Ecco perchè puoi stare certo che il software open source non fa  
cose cattive alle tue spalle: la comunità tiene d'occhio tutte le 
ricette.




