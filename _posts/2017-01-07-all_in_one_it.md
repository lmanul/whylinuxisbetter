---
identifier: all_in_one
category: it
title: "Quando il sistema è installato, perché hai <i>ancora</i> bisogno di installare roba?"
---

Installare Windows è solo l'inizio. Immagina di aver appena installato 
la tua nuovissima copia di Windows 7 e di essere pronto a sfoderare le 
possibilità del tuo computer. Un amico ti invia una email con un file PDF 
come allegato: maledizione, non hai un programma per leggerlo. Hai bisogno 
di andare online, cercare un sito che ti farà scaricare Adobe Reader (o un 
altro visualizzatore di PDF), scaricarlo, installarlo, forse persino riavviare. 
Whew, va bene, è tutto a posto. Allegato all'email del tuo amico trovi un file 
di testo,file.doc. Il tuo Windows non può leggere nemmeno quello: bene... Adesso 
o vai a comprare una copia di Microsoft Office, o scarichi semplicemente 
OpenOffice, ma avrai ancora bisogno di trovarlo, scaricarlo (sperando che tu 
abbia una connessione a banda larga), installarlo, ecc. Il tuo amico ti manda 
anche un'immagine, ma ha un brutto contrasto, brutta luminosità, e ha bisogno di 
bei ritagli. Quindi adesso puoi andare a comprare Photoshop (quanti bigliettoni 
costa pure quello?), o scaricare il GIMP (questo è il nome del programma che ti 
permette di fare quanto e più di Photoshop) : cercarlo, scaricarlo, installarlo, 
ecc. Vabbè, ho reso l'idea, Windows è lontano dall'essere completo, e installarlo 
è solo l'inizio delle tue preoccupazioni.

Quando hai Linux (come Ubuntu, Mandriva, Fedora, ecc., differenti 
"sapori" di Linux), hai anche, <i>senza bisogno di installare ancora</i> :

<ul>

<li>Tutto ciò che ti serve per scrivere testi, modificare fogli di calcolo, creare accurate 
presentazioni, disegnare, risolvere equazioni.</li>

<li>Un browser web (come Firefox) e un client email (come Thunderbird o Evolution).</li>
<li>Un editor di immagini (GIMP) potente proprio come Photoshop.</li>
<li>Un programma di messaggistica istantanea.</li>
<li>Un riproduttore di video.</li>
<li>Un riproduttore e organizzatore di musica.</li>
<li>Un visualizzatore di PDF.</li>
<li>Tutto ciò che ti serve per estrarre archivi (ZIP, ecc.).</li>
<li>ecc.</li>
</ul>

Puoi cominciare a lavorare da subito.

<img src="/img/app_menu.png" />




