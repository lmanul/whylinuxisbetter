



<h2>Forgesu la virusojn.</h2>

Se via komputilo elŝaltas per si mem sen demandi al vi, se strangaj fenestroj kun nekomprenebla teksto kaj ĉiaj reklamoj aperas kiam vi ne petis ilin, se retpoŝtoj estas sendataj al viaj kontaktoj sen via sciado, do via komputilo eble havas viruson. La ĉefa kaŭzo por ĉi tio estas ĉar vi uzas Windows.

Linux malfacile havos iun viruson. Kaj tio estas ne kiel: "Nu, ne tre ofte, vi scias". Tio estas kiel: "Se vi iam aŭdis pri reala viruso en Linux, bonvolu sciigi al mi". Fakte, viruso en Linux ne estas neebla. Sed Linux igas ĉi tion tre malfacile okazebla, pro diversaj kialoj:

<ul>

<li>La plejmultaj uloj uzas Microsoft Windows kaj la piratoj volas fari tiom da damaĝo (aŭ kontrolo) kiom estas ebla, do, sia celo estas Windows. Sed kontraŭe al ĉi tio, la servilo Apache (servilo estas programo lokita en fora komputilo kiu sendas retpaĝojn al via foliumilo kiam vi petas ilin) kiu havas liber-kodan programon, posedas la plej altan merkatan kvoton (kontraŭ la servilo IIS de Microsoft), kaj ĉi tiu suferas <i>multe</i> malpli da atakoj/eraroj ol tiu de Microsoft.</li>

<li>Linux uzas inteligentan permesadministradon. En Windows vi (kaj ĉiu ajn programo kiun vi instalas) kutime havas la rajton fari preskaŭ ĉion al via operaciumo. Se vi volas suferigi vian komputilon ĉar ĝi simple lasis ke via laboro malaperu, vi povas iri ene de la sistemdosiero kaj forviŝi ĉion kion vi volas: Windows ne plendos. Kompreneble, la venontan fojon kiam vi restartigas, la problemoj komencos. Nun imagu ke se vi povas forviŝi ĉi tiujn aferojn, aliaj programoj ankaŭ, aŭ simple difekti ĉion. Linux ne permesas tion. Ĉiufoje kiam vi petas fari ion kio rilatas al la sistemo, pasvortadministrilo aperos (kaj se vi ne estas administranto de ĉi tiu operaciumo vi simple ne povos fari tion). La virusoj ne povas iri ien kaj forviŝi aŭ modifi ĉion kion ili volas: ili ne rajtos fari tion.</li>

<li>Pli da okuloj faras malpli da sekureco-cimoj. Linux estas liber-koda programaro, kion signifas ke iu ajn programisto en la mondo povas ĵeti rigardon al la fontkodo (la "recepto" de ĉiu programo) kaj helpi, aŭ simple diri al aliaj programistoj "He, pri bla bla, ĉu tio estas sekureco-cimo?"</li>

</ul>

<img src="Images/viruses_thumb.png" />




