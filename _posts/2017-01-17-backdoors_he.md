---
identifier: backdoors
category: he
title: "אין פרצות סתרים בתוכנה שלך."
---

ההבדל בין תכנת "קוד מקור סגור" (קניינית) לבין תכנת "קוד
מקור פתוח" הוא (איך ניחשת?) ש"קוד המקור" שלהם פתוח.
המממ, סבבה, מה אכפת לי? "קוד המקור" הוא כמו
<b>המתכון</b> הסודי של כל תוכנה, כמו מתכון של עוגה. 
כשקונים עוגה, אין שום דרך שבה אפשר למצוא את המתכון המדויק שלפיו נאפתה העוגה (למרות שלפעמים אפשר לנחש חלקים ממנו, "יש בה קצת אגוז קוקוס"). אם מאפיה היתה
מחלקת את המתכון לעוגת הגבינה הסופר־מצליחה שלה,היא עוד עלולה לפשוט את הרגל מכיוון שאנשים היו אופים בעצמם את העוגה, בביתם, ומפסיקים לקנות אותה. מאותה הסיבה, מיקרוסופט אינה מחלקת את המתכון, או את "קוד המקור", של התוכנה שלהם, (כמו Windows למשל) ובצדק, מכיוון שזו הדרך שלהם להרוויח כסף. 

הבעיה היא, שהם יכולים להכניס <i>מה שהם רוצים</i> לתוך המתכון
שלהם, בלי שנדע מזה. אם הם רוצים להוסיף קטע קוד שאומר
"בכול ה־12 בחודש, אם המחשב מקוון, עליך להכין רשימה של כל הקבצים שהורדו למחשב
זה מאז החודש הקודם ולשלוח אותה למיקרוסופט באמצעות הרשת".
קרוב לוודאי שמיקרוסופט אינה עושה זאת, איך <i>איך אפשר להיות בטוחים בכך</i>, כל עוד
שהכול סגור, בלתי נראה, סודי?

לפני זמן לא רב (אוקטובר 2008)  סינים רבים שהשתמשו ב־Windows (רובם
רוכשים עותקים פיראטיים של Windows) הבחינו שקורה משהו מוזר למחשב שלהם: כל שעה, המסך של המחשב נהיה שחור לכמה שניות.
לא היה שום דבר שמנע ממך מלעבוד, אבל קל להשתגע מזה. מיקרוסופט הוסיפו קטע קוד (מרכיב למתכון) שאומר
"אם מסתבר שעותק זה הינו עותק פיראטי של Windows, גרום למסך להשחיר לכמה שניות, כל שעה".
הנקודה אינה שעותק התוכנה אינו חוקי: שימוש בעותקים לא חוקיים של תוכנה זה דבר רע, נקודה.
הנקודה היא שמשתמשים אלה קיבלו עדכון אוטומטי של Windows (עדכונים בדרך כלל מתקנים באגים ומוסיפים תכונות חדשות)
בלי שיידעו איך ישפיע העדכון על המערכת שלהם.  אף אחד לא ידע.

שינוי קוד המקור של תכנת קוד מקור פתוח הינו תהליך הרבה יותר פתוח.
לפי הגדרה, כל המתכונים פתוחים לציבור.
מבחינתך זה לא משנה כלום, כי סביר להניח שבכל מקרה אין לך את היכולת להבין את הקוד, אבל אנשים שמבינים את הקוד, יכולים לקרוא אותו ולדבר בפומבי על שינויים בו.
ולעתים קרובות הם עושים זאת. כל פעם שמישהו רוצה לשנות את קוד המקור, למפתחים אחרים יש את היכולת  לראות את השינוי ("הלו בחורצ׳יק, מה זה קטע הקוד
הזה שעוקב אחר קלט ממקלדת המשתמש, התחרפנת?").
ואפילו אם כל צוות המתחזקים של חתיכת תוכנה מסוימת יוצאים מדעתם ומוסיפים תכונות קוטלות גורי כלבים לקוד המקור שלהם, יש באפשרותו של כל אחד מחוץ לצוות
לקחת את קוד המקור, להסיר את כל הקטעים המרושעים, וליצור גרסה חדשה ומלאה, וליידע את העולם באשר להבדלים.
זה <i>פתוח</i>.

זו הסיבה שאפשר לתת אמון בכך שתכנת קוד מקור פתוח 
לא תעשה דברים רעים מאחורי גבך: הקהילה פוקחת עין על כל המתכונים.





