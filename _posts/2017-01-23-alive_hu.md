---
permalink: alive
lang: hu
title: "Adj még egy esélyt veterán számítógépednek!"
---

Ahogy emelkedik a Windows verziószáma (95, 98, 2000, Me, XP, 7 stb.), annál nagyobb teljesítményű hardvert igényel. Szóval ha továbbra is Windows-t szeretnél használni, állandóan új hardvereket kell vásárolnod. Én viszont nem látok semmi okot erre a gyors fejlődésre. Természetesen sok embernek van szüksége nagy számítási kapacitásra, és az új hardverek meg technológiák tényleg nagy segítségükre vannak. De a legtöbb felhasználónak, aki a webet böngészi, e-maileket ír és olvas, szövegeket és bemutatókat készít, miért kell 2, 3 vagy 4 évente új számítógépet vásárolnia, eltekintve attól, hogy a számítógép-kereskedők több pénzt keressenek? Pontosan mi a nyomós oka, amiért a számítógéped nem tudja ugyanolyan tökéletesen ellátni ugyanazokat a feladatokat, mint 5 évvel ezelőtt?

A Linux tökéletesen fut régebbi számítógépeken is, az olyanokon, amelyekre Windows 7 nem hajlandó feltelepülni vagy minden kattintás után 20 másodpercet várat. Természetesen a Linux nem fog villámgyorssá tenni egy 12 éves számítógépet, de remekül fog rajta futni és átlagos feladatok elvégzésére alkalmas lesz (a net böngészésére, szövegek írására stb.). A számítógép, mely ezt a weboldalt szolgáltatja (a szervere), sem mai darab, és Linux fut rajta: úgyhogy ha ezt most olvasod, azt jelenti, még mindig működik és fut (és ha az oldal lassan töltődik, csakis az internetszolgáltatód hibáztathatod).




