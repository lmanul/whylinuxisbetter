---
lang: bn




title: পরিবেশ রক্ষায় ভূমিকা রাখুন।
---

<p align="center">আইডিয়াটার জন্য Franz Bourlet কে ধন্যবাদ।

ভাবছেন তো, পরিবেশের সুরক্ষায় আবার লিনাক্স আসছে কোথেকে? লিনাক্স/উইন্ডোজ এগুলো তো কতগুলো কোড ছাড়া আর কিছু নয়। বেশ, একটা উল্লেখযোগ্য সংখ্যক মানুষ যদি উইন্ডোজের পরিবর্তে লিনাক্স বেছে নেয় তবে দেখা যাক পরিবেশগত কি কি সুবিধা পাওয়া যাচ্ছেঃ

<ul>

<li>Windows এবং Mac OS বাক্সে করে বিক্রি করা হয়। তাতে দরকার হয় অনেক অনেক কাগজ এবং প্লাস্টিক। বাংলাদেশে যেসব পাইরেটেড কপি পাওয়া যায় সেগুলোও পলিপ্যাকের ভেতর থাকে। কেনার পর এসব কাগজ/প্লাস্টিক ঠিকমত ডিসপোস এবং রিসাইকেল করা না হলে সেটা পরিবেশ দূষণে ভূমিকা রাখে (সেটা যত কমই হোক না কেন)। লিনাক্স ইন্টারনেট থেকে ফ্রিতে নামিয়ে নেয়া যায়। কোনরকম কাগজ/প্লাস্টিকের ব্যাপারই নেই।</li>

<li>Windows এবং Mac OS এ ব্যবহারের জন্য প্রোপ্রাইটরি সফটওয়্যারগুলোও আসে সুন্দর কাগজ/প্লাস্টিকের মোড়কে। একইভাবে এক্ষেত্রেও অনেক কাগজ/প্লাস্টিকের অপচয়। অপারেটিং সিস্টেমের মত লিনাক্সের সফটওয়্যারগুলোও ইন্টারনেট থেকে সব ফ্রি নামিয়ে নেয়া যায়।</li>

<li>Windows এবং Mac OS ব্যবহার করলে কিছুদিন পরপরই হার্ডওয়্যার আপগ্রেড করতে হয়। পুরনো কম্পিউটারগুলো (যেগুলোর ভেতর প্রচুর সীসার ঝালাই (soldering) ব্যবহার করা হয়েছে) ফেলে দিতে হয়। সীসা পরিবেশের জন্য মারাত্মক ক্ষতিকর। কিন্তু লিনাক্স অনেক পুরনো মেশিনেও বেশ স্বাচ্ছন্দে চলে। সেক্ষেত্রে পুরনো মেশিনগুলোতে লিনাক্স ইন্সটল করে বিভিন্ন উদ্দেশ্যে ব্যবহার করা যেতে পারে (স্টোরেজ, ইন্টারনেট চালানো, মাল্টিমিডিয়া বক্স ইত্যাদি)। </li>

<li> CD তৈরিতে ব্যবহার করা হয় প্লাস্টিক এবং এ্যালুমিনিয়ামের খুবই পাতলা পর্দা। এসব ঠিকমত ডিসপোস না করলে তা পরিবেশের জন্য হুমকি হয়ে দাঁড়াতে পারে। Windows এবং Mac OS গ্রাহকদের কাছে পৌছে দেবার জন্যে লক্ষ লক্ষ CD ব্যবহৃত হচ্ছে। এসব CD অনেকক্ষেত্রেই সারা জীবনে মাত্র কয়েকবার ব্যবহার করা হয়। এবং রিড-অনলি বলে এগুলোকে অন্য কোন কাজেও ব্যবহার করা যায় না। লিনাক্সও অবশ্য সিডির মাধ্যমে ইন্সটল করা যায়। তবে চাইলে লিনাক্স পেনড্রাইভ বা নেটওয়ার্কের মাধ্যমেও সেটাপ দেয়া যায় (আসলে দ্বিতীয় পদ্ধতিগুলোই বেশি জনপ্রিয়)। যারা সিডি ব্যবহার করেন তাদের অধিকাংশই Re-Writable CD (CD-RW) তে আগে ইমেজ বার্ণ করে তারপর সেটাপ দেন। পরে সেই CD টাকে অন্য কাজেও ব্যবহার করা যায়। </li>

</ul>




