---
lang: bn
title: শেষ হইয়াও হইলোনা শেষ...
---

 Windows ইন্সটল করাটা হল ঝামেলার শুরু। কল্পনা করুন আপনি মাত্র Windows ইন্সটল করে কম্পিউটার চালাতে বসেছেন। আপনার এক বন্ধু একটা মেইল পাঠিয়েছে যাতে এটাচ করা আছে একটা PDF ফাইল। সেরেছে, আপনার তো PDF পড়ার সফটওয়্যার নেই। আপনার অনলাইনে যেতে হবে, এডবি রিডার বা অন্য কোন PDF রিডার নামাতে হবে, ইন্সটল করে রিবুটও করতে হতে পারে। যাহোক বিরাট দজ্ঞযজ্ঞ শেষে আপনি আবার বসলেন। আরেক বন্ধু কিছুক্ষন পড়ে পাঠালো একটা .doc ফাইল। লে ঠেলা, Windows এ তো ডকুমেন্ট পড়ার কোন ব্যবস্থা নেই। এখন আপনাকে বিশাল টাকা গচ্চা দিয়ে Microsoft Office Suite কিনতে হবে (আগে কেনা থাকলে নতুন করে ইন্সটল করতে হবে, সেটাও কম ঝামেলার না)। আরেকটা সুযোগ অবশ্য আছে, <a href="http://www.openoffice.org/">OpenOffice</a> ফ্রিতে ডাউনলোড করে নিতে পারেন। এসব সবক্ষেত্রেই ধরে নেয়া হচ্ছে যে আপনার মোটামুটি ভাল একটা ইন্টারনেট সংযোগ আছে। তারপর ধরুন ছবি আপলোড করবেন। ক্যামেরার ছবিগুলোর টুকটাক কারেকশন দরকার। সেক্ষেত্রেও বিশাল দাম দিয়ে Photoshop কিনুন বা Google Picasa এর মত হালকা এডিটরই ব্যবহার করুন, আপনাকে সেটা ইন্সটল করে নিতে হবে। mkv ফরম্যাটের মুভি দেখবেন? VLC বা KMPlayer নামিয়ে নিতে হবে। এরকম আরো অনেক উদাহরন দেয়া যায়। Windows মোটেও সম্পুর্ণ নয়, নতুন ইন্সটল করা থেকে পুরোদমে কার্যোপযোগী করা বিরাট ঝামেলার ব্যাপার।

যদি লিনাক্স (যেমন Ubuntu, Mandriva, Fedora ইত্যাদি -- এগুলো হল একই লিনাক্সের বিভিন্ন "ফ্লেভার") ইন্সটল করেন, তখন বাড়তি কোন ইন্সটলেশনের ঝামেলা ছাড়াই আপনি নিচের জিনিসগুলোও পেয়ে যাবেন :

<ul>

<li>ডকুমেন্ট লেখা, পরিচ্ছন্ন স্প্রেডশীট, প্রেজেন্টেশন বানানো, পোস্টার ডিজাইন এমনকি গাণিতিক সমীকরন লিখার জন্য দরকারি সবকিছু।</li>

<li>একটা ওয়েব ব্রাউজার (যেমন Firefox) এবং ইমেইল প্রোগ্রাম (যেমন Thunderbird/Evolution).</li>
<li>একটা ছবি এডিটর (GIMP) যা প্রায় ফটোশপের মত শক্তিশালী।</li> 
<li>একটা ইন্সট্যান্ট মেসেঞ্জার।</li>
<li>একটা ভাল ভিডিও প্লেয়ার (যেমন VLC).</li>
<li>একটা মিউজিক প্লেয়ার এবং অর্গানাইজার।</li>
<li>PDF রিডার।</li>
<li>zip/rar আরকাইভ কমপ্রেস/আনকমপ্রেস করতে যা সফটওয়্যার লাগে।</li>
<li>আরো অনেক কিছু।</li>
</ul>

লিনাক্স ইন্সটল করার পরপরই আপনি পুরোদমে কাজে ঝাপিয়ে পড়তে পারেন।

<img src="Images/app_menu.png" />




