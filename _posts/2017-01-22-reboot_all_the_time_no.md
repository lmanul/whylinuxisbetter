---
lang: no
title: "Er du lei av å måtte restarte datamaskinen din hele tiden?"
---

Har du nettopp oppgradert en eller to småting på ditt Windows-system med «Windows update»? Vennligst restart. Har du nettopp installert ny programvare? Vennligst restart. Er systemet ditt ustabilt? Vennligst restart. Forhåpentligvis vil det fungere bedre etter det.

Windows spør deg alltid om å restarte datamaskinen din, og det kan være irriterende (kanskje du hadde en stor nedlastning pågående, og selvfølgelig ønsker du ikke å restarte kun fordi du oppdaterte en liten ting). Men uansett om du klikker på «Restart senere», vil Windows hvert tiende minutt irritere deg om at du må restarte datamaskinen. Og hvis du uheldigvis er fraværende når Windows ønsker at du skal restarte, vil den etterhvert automatisk restarte. Da kan du si «ha det» til nedlastningen din. Gøy, eller hva?

Linux trenger i bunn og grunn ikke å restarte. Uansett om du installerer ny programvare (til og med svære programmer) eller utfører en rutinemessig oppdatering for systemet ditt, trenger du ikke å restarte datamaskinen. Det er kun nødvendig når en sentral del i systemet blir oppdatert, og det skjer sjeldent.

Du vet slike Internettservere? Store datamaskiner som svarer deg hver gang du kobler opp mot en webside, som sender informasjon til nettleseren din. De aller fleste kjører Linux, og siden de alltid må å være aktive (en besøkende kan komme når som helst), blir de ikke restartet veldig ofte (tjenester er ikke tilgjengelige når systemet restarter). Faktisk, mange servere har ikke blitt restartet på <b>flere år</b>. Linux er stabilt, det kjører helt perfekt uten at en restart er nødvendig hele tiden.

Du vil nok ikke la datamaskinen din stå å kjøre sammenhengende i flere uker, men poenget er: Systemet vil ikke irritere deg med en restart hele tiden.

<img src="Images/reboot_all_the_time_thumb.png" />




