---
lang: ser
---




<h2>Bez sranjvera</h2>

Ako ste ikada kupili nov računar sa preinstaliranim Windows-om, sigurno znate kako to može da bude frustrirajuće iskustvo

Sve počinje prvim pokretanjem: otvaraju se bezbrojni prozori tražeći da se pretplatite na svakojake usluge, pune verzije antivirusa, igre koje nikada niste ni tražili, aplikacije koje zahtevaju pravljenje naloga na internetu, itd.

Ali se tu ne završava. Svaki put kad pokrenete kompjuter, svi ti preinstalirani programi pokreću se u pozadini i vi morate da čekate sve više i više da bi se pojavio desktop i da bi računar postao upotrebljiv, nakon što pokrene svu silu pomenutih programa.

Dodajući so na ranu, često se nakon 30-ak dana pojave novi prozori i shvatite da su instalirane aplikacije, za koje ste mislili da su besplatne (antivirus na primer), bile samo probne i test verzije koje traju 30-ak dana.

Stvar je u tome da većina proizvođača veruje da je ovo dobra praksa. Oni preinstaliraju programe, pre kupovine, misleći da će poboljšati vaš korisnički doživljaj, pošto dobijate "više" za istu cenu i veruju da će te ih na taj način izdvojiti od konkurencije koja ne nudi toliko "unapređenja" ili bar ne toliko istih. Za njih ovo je dodata vrednost.

Ali za korisnika ovo je samo više muke, više čekanja, više deinstaliranja neželjenih programa, više novca ukoliko se odluče da im treba taj "ipak ne tako besplatni" antivirus, i na kraju krajeva osakaćen i neupotrebljiv kompjuter. Stoga je ovakav softver dobio vrlo učtivo ime: "sranjver".

Ništa od toga nema na linuxu. Niti jedan program vam neće zvocati o registraciji, plaćanju nakon isteka probnog perioda ili usporavati kompjuter bez potrebe. Linux dolazi sa svime što je potrebno da odmah započnete rad, bez ikakvog "sranjver-a" .




