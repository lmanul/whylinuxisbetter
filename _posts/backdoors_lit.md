<?php require("../../entete.php");?> <?php require("../../base.php");?> <?php require("../../fonctions.php");?>

<div id="corps">

<h2>Programinės įrangos durys yra atviros.</h2>

<p>Skirtumas tarp "uždaro kodo" (kam nors priklausančios) bei "atviro kodo" programinės įrangos yra tas, kad jų "kodas" yra atviras. Hm, gerai, o kas man iš to? "Kodas", arba "programos kodas", yra kaip slaptas receptas kiekvienai programai, panašiai kaip pyrago receptas. Kai perkame pyragą, niekuomet neatspėsime tikslaus jo recepto (nors ir galime atspėti kai kurias sudedamąsias dalis, pvz. "čia yra įdėta riešutų"). Jei kepykla išduotų super populiaraus sūrio pyrago receptą, to pyrago beveik niekas nebepirktų, nes žmonės jį keptųsi pas save namie. Taigi parduotuvė prarastų pelną. Panašiai Microsoft'as neišduoda savo sukurtų programų (pvz., Windows'ų) recepto, kitaip tariant, "programos kodo", nes jie iš to uždirba pinigus.</p>

<p>Didžiausia problema yra tai, kad jie į savo kodą gali įrašyti ką tik nori, mums to nežinant. Pavyzdžiui, jie gali įrašyti, kad kiekvieno mėnesio 12 dieną, jei kompiuteris yra prisijungęs prie interneto, būtų sukurtas sąrašas visų failų ir programų, kokias jūs parsisiuntėte per paskutinį mėnesį, ir tas sąrašas būtų nusiųstas kompanijai Microsoft per tinklą. Tikriausiai Microsoft'as tokių dalykų nedaro, tačiau iš kur mes galime žinoti? Juk visas kodas yra uždaras, nematomas. Paslaptis.</p>

<p>Prieš kiek laiko (2008 metų spalį) dauguma Windows'ų vartotojų Kinijoje (iš kurių dauguma perka piratines Windows versijas) savo kompiuteriuose pamatė keistą dalyką: kas valandą jų ekranai pajuoduodavo kelioms sekundėms. Žinoma, tai darbui nelabai trukdo, tačiau greitai gali išvesti iš proto. Microsoft'as į kodą įrašė ką nors panašaus į (kitaip tariant, įdėjo papildomą ingredientą į receptą): "Jei ši Windows'ų versija yra piratinė, kas valandą bus pajuodintas kompiuterio ekranas kelioms sekundėms". Esmė yra ne tame, kad operacinė sistema buvo nupiratauta - piratauti programinę įrangą yra blogai, ir taškas. Esmė tame, kad visi Windows'ų vartotojai gauna automatinius Windows'ų atnaujinimus (atnaujinimai paprastai pataiso klaidas), nori jie to ar nenori, be to, nėra įspėjama, kas tai per atnaujinimai ir kokią naudą jie duoda. </p>

<p>Kai yra pakoreguojamas atviras kodas, tai jau kita istorija. Visi receptai yra matomi, kitaip tariant, paviešinti. Jei kodo nesuprantate, tai jums neturi jokios reikšmės, tačiau jei Jūs mokate skaityti kodą, Jūs galite jį pakeisti. Mokantys skaityti kodą dažniausiai taip ir daro. Kiekvieną kartą pakeitus programos kodą, visi jį mato ir gali įspėti kitus ar jį keisti (pvz.: "ei, aš radau programoje įrašytą kodą-seklį, kuris įrašinėja kiekvieną vartotojo nuspaustą klaviatūros mygtuką, ištrinkite jį!"). Bet kuris žmogus ar bendruomenė gali paimti bet kurią atviro kodo programą, ištaisyti visas jos klaidas, ir išleisti jos naują versiją bei pasakyti pasauliui, kuo ji skiriasi nuo senosios. Viskas yra atvira.</p>

<p>Todėl galite būti tikri, kad atviro kodo programos nedaro negerų dalykų Jums už nugaros: bendruomenės prižiūri visus jų receptus.</p>

</div>


