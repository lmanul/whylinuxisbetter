---
lang: no

title: Frihet!
---

Linux og «Open source»-programvare er «fri». Dette betyr at lisensen er en «fri lisens», og den mest brukte er GPL (General Public License). Denne lisensen tillater at hvem som helst kan fritt kopiere programvaren, lese kildekoden («oppskriften»), endre den, og redistribuere den så lenge lisensen forblir GPL.

Så hva betyr dette? Forestill deg at Microsoft forsvant imorgen (OK, det er ikke særlig realistisk, men hva om, tja, la oss si fem år eller ti år?). Eller forestill deg at de plutselig tredobler prisen på en Windows- eller Office-lisens. Om du allerede er bundet til Windows, er det ikke stort annet du kan gjøre enn å betale. Du (eller din business) er helt avhengig av dette selskapet, samt deres programvare, og du kan ikke jobbe uten tilgang til det (hva er en datamaskin uten et operativsystem?). Er ikke det et alvorlig problem? Du er helt avhengig av ett selskap og setter din fulle lit til dem. Hvis Microsoft bestemmer seg for å kreve over 6000,– NOK for den neste versjonen av Windows, så er det ingenting <i>du</i> kan gjøre (annet enn å bytte til Linux, selvfølgelig). Hvis Windows har en veldig plagsom feil og hvis Microsoft ikke fikser det, så er det ingenting <i>du</i> kan gjøre (og å gjøre Microsoft oppmerksom på feilen kan vise seg å være vanskelig, se «Rapportering av feil»-delen av websiden).

Takket være «Open source», hvis et spesifikt prosjekt eller supportfirma dør ut, vil all koden være åpen for allmennheten og folk vil kunne fortsette å forbedre den. Hvis dette prosjektet er spesielt viktig for deg, så kan du faktisk lage det selv. Hvis en spesifikk feil irriterer deg, kan du rapportere den inn til utviklerne og snakke med de, men enda bedre: Du kan fikse det helt selv (eller leie noen til å gjøre det), for å deretter sende forandringene tilbake til utviklerne – så alle som anvender programvaren får den nye forbedrede versjonen. Du står fri til å gjøre (nesten) alt du vil med programvaren.




