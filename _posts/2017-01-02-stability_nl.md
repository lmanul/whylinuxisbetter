---
lang: nl
title: "Is uw systeem onstabiel?"
---

Heeft u ooit uw kostbare werk verloren omdat Windows crashte? Sluit u altijd
uw computer af op de juiste manier, of zet u deze soms gewoon af omdat Windows
gek geworden is en u niets meer laat doen? Heeft u ooit het "blue screen of death"
(blauwe scherm des doods) of foutmeldingen gezien die zeiden dat uw computer
moest afgesloten worden om onduidelijke redenen? 

De laatste versies van Windows, vooral de "Professional"-edities, zijn stabieler
dan voorheen. Desondanks duikt dit probleem nog vaak op.

Natuurlijk is geen enkel besturingssysteem perfect. Mensen die vertellen
dat hun besturingssysteem nooit kan crashen, liegen. Sommige besturingssystemen
zijn echter zo stabiel dat de meeste gebruikers hun systemen nooit zien crashen,
zelfs na jaren van gebruik. Dit is het geval bij Linux. Er is een goede manier
om dit te zien. Wanneer een systeem crasht, moet het worden afgesloten of
herstart. Als uw computer dus lang kan aanblijven, ongeacht hoeveel u deze
gebruikt, dan kan u zeggen dat uw systeem stabiel is. Linux kan <i>jaren</i> 
blijven aanstaan zonder dat het moet herstart worden (de meeste webservers
draaien op Linux en herstarten vrijwel nooit). Er is enkel bij grote updates
een systeemherstart vereist. Maar als u Linux installeert en u gebruikt het
systeem zoveel u maar wilt, kunt u probleemloos jarenlang uw computer laten
opstaan.

Meestal zult u uw computer niet zolang laten opstaan, maar het toont hoe
stabiel Linux is.




