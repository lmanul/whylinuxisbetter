---
lang: pl
title: "Ciesz się darmowym i nieograniczonym wsparciem"
---

Jedną z najważniejszych zalet społeczności Wolnego Oprogramowania
(w szczególności Linuksa) jest fakt bycia prawdziwą społecznością.
Użytkownicy wespół z twórcami naprawdę istnieją, dostępni są na forach
internetowych, listach dyskusyjnych, kanałach IRC - wszyscy chętni do
pomocy nowicjuszom. Bardzo cieszą się oni z napływu nowych użytkowników
migrujących na system Linuks i chętnie pomogą poradzić sobie
z nowym systemem.

Jeśli więc czegoś nie rozumiesz, jakiś program zaskoczył Cię swoim
działaniem (bądź niedziałaniem :) ), bądź też nie umiesz poprawnie
skonfigurować systemu, nie wahaj się ani chwili dłużej - poproś o pomoc.
Jeśli ktoś z Twojego otoczenia (rodzina? kolega z pracy?) używa Linuksa,
najpewniej po prostu Ci pomoże. W przeciwnym razie, zapytaj w Internecie.
Znajdziesz tam tysiące miejsc, gdzie znajdziesz odpowiedź na nurtujące
Cię pytania i wskazówki. Komputerowcy to zresztą zwykle mili ludzie,
trzeba tylko mieć odpowiednie podejście :). Spróbuj hasła "pomoc linux"
w wyszukiwarce (lub zastąp słowo "linux" nazwą dystrybucji, której
używasz, patrz rozdział "Instalacja") i z pewnością znajdziesz odpowiedź
na wiele pytań.




