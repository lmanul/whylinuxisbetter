---
identifier: stability
lang: bn
title: "স্ট্যাবিলিটি নিয়ে সমস্যা?"
---

Windows ক্র্যাশ করার কারনে কখনো মূল্যবান কাজ হারিয়েছেন? সবসময় কি কম্পিউটার ঠিক ঠিক ভাবে (Start > Shut Down চেপে) বন্ধ করতে পারেন? কখনো কখনো নিশ্চই Windows এর মাথা খারাপ (হ্যাং) হয়ে গেছে, আপনাকে কিছু করতে দেয়নি, আপনি বাধ্য হয়ে বাইরে থাকা সুইচটা চেপে বন্ধ/রিস্টার্ট করেছেন। আপনি পুরোনো অভিজ্ঞ ইউজার হলে "Blue Screen of Death" এরর মেসেজ দেখেছেন নিশ্চই। সেখানে বলা হয় (কিছু উদ্ভট কারনে) কম্পিউটার এইমুহূর্তে বন্ধ করতে হবে।

Windows এর নতুন ভার্সনগুলো, বিশেষ করে "Professional" গুলো অবশ্য আগের চেয়ে অনেক স্ট্যাবল। তারপরও এরকম ঘটনা যে একদমই ঘটে না তা নয়।

অবশ্যই, কোন অপারেটিং সিস্টেমই আদর্শ নয়। কেউই হলফ করে বলতে পারবেনা- তাদের অপারেটিং সিস্টেম <i>কখনোই ক্র্যাশ করবে না</i>। তবে অপারেটিং সিস্টেম এমন স্ট্যাবল হতে পারে যে অধিকাংশ ইউজার কয়েক বছর চালালেও কখনো সিস্টেম ক্র্যাশ করতে দেখবে না। এটা লিনাক্সের জন্য সত্যি। এক্ষেত্রে ভালো একটা উদাহরন দেয়া যেতে পারে... যখন সিস্টেম ক্র্যাশ করবে, এটা বন্ধ/রিস্টার্ট করা ছাড়া আর কোন উপায় নেই। যদি একটা কম্পিউটার অনেক লম্বা সময় কোনরকম ঝামেলা ছাড়া চালু থাকতে পারে, তাহলে সেই সিস্টেমকে স্ট্যাবল বলা যায়। বেশ... লিনাক্স রিস্টার্ট ছাড়া একটানা <i>কয়েক বছর</i> চলতে পারে (বেশিরভাগ ইন্টারনেট সার্ভার লিনাক্সে চলে, যেগুলো সাধারনত কখনোই বন্ধ রাখা হয় না)। অবশ্য বড়সড় আপডেট দিতে গেলে (যথাযথ উপায়ে) রিস্টার্ট করতে হতে পারে, কিন্তু সেটা আর ক্র্যাশ সম্পুর্ণ ভিন্ন ব্যাপার।লিনাক্স ইন্সটল করলে আপনি কম্পিউটার ইচ্ছামত ব্যবহার করতে পারবেন, চাইলে বছরের পর বছর একটানা চালিয়ে রাখতে পারবেন।

আপনার হয়তো এত লম্বা সময় কম্পিউটার চালু রাখার দরকার হবে না, কিন্তু এটা প্রমাণ করছে লিনাক্স কতটা স্ট্যাবল।




