---
identifier: all_in_one
category: pl
title: "System zainstalowany. Dlaczego zatem masz jeszcze coś instalować?"
---

Instalacja systemu Windows to dopiero początek. Wyobraź sobie, że
instalacja właśnie się skończyła i nie możesz się już doczekać rozpoczęcia
jego używania. Kumpel właśnie przesłał mail, razem z załączonym plikiem
PDF... a niech to! Musisz poszperać po sieci, znaleźć program Acrobat Reader
(albo inną przeglądarkę PDFów), ściągnąć go, zainstalować, być może nawet
zrestartować system. Uff, teraz już wszystko na miejscu, tylko że w mailu
znajduje się też kolejny załącznik - tym razem to dokument tekstowy,
plik .doc. System nie otwiera tego pliku, czyli rewelacja... albo idziesz
kupić Microsoft Office, albo po prostu ściągasz darmowy OpenOffice, wciąż
jednak musisz go znaleźć, ściągnąć (i tym razem warto mieć szybki dostęp do
sieci), zainstalować, itd. Drogą mailową dotarło również zdjęcie, ale ze
złym kontrastem i oświetleniem, do tego trzeba je solidnie przyciąć. Czyli
znów, do wyboru: możesz kupić Photoshopa (a tani to on nie jest), albo
ściągnąć program GIMP (to darmowy odpowiednik Photoshopa, który potrafi
niemalże tyle samo), co oznacza jego odnalezienie, ściągnięcie,
zainstalowanie...

Chyba wiadomo już o co chodzi - systemowi Windows
jeszcze sporo brakuje do normalnej pracy, a jego zainstalowanie to dopiero
początek kłopotów.

Instalując Linuksa (takiego jak Ubuntu, Mandriva, Fedora, itd.; są to
różne jego warianty), razem z nim dostajesz też <i>bez instalowania
czegokolwiek</i> dostęp do:

<ul>

<li>wszystkiego co potrzeba do pisania tekstów, edycji arkuszy kalkulacyjnych,
tworzenia prezentacji, rysowania, malowania i edycji równań matematycznych</li>
<li>przeglądarki internetowej (jak Firefox) i programu pocztowego
(jak Thunderbird, czy Evolution)</li>
<li>edytora graficznego (GIMP), niemal tak potężnego jak Photoshop</li>
<li>programu do czatowania</li>
<li>odtwarzacza filmów</li>
<li>odtwarzacza i organizera muzyki</li>
<li>przeglądarki plików PDF</li>
<li>narzędzi potrzebnych do rozpakowywania archiwów (.ZIP, itp.)</li>
<li>wielu innych programów...</li>

</ul>

Możesz prosto z marszu rozpocząć pracę.

<img src="/img/app_menu.png" />



