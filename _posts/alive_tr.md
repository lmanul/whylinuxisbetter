---
lang: tr



title: Eski bilgisayarınız ikinci baharını yaşasın
---

Windows, sürüm numarası yükseldikçe (95, 98, 2000, Me, XP, Vista vb...), 
daha fazla donanıma ihtiyaç duyar. Yani düzgün çalışan bir Windows işletim 
sistemine sahip olmak istiyorsanız sürekli yeni donanım satın almanız 
gerekmektedir. Fakat ben bu kadar hızlı değişime neden olabilecek 
mantıklı hiç bir neden göremiyorum. Tabi ki yeni donanım ve teknolojiye
sahip güçlü bilgisayarlara ihtiyaç duyan bir çok insan var. Fakat Web'de dolaşan,
e-postalarını okuyup yazan, metin ve sunum dosyaları hazırlayan bir çok
kullanıcının her 2, 3 ya da 4 yılda bir yeni bir bilgisayar satın almasının 
ardındaki sebep, bilgisayar satıcılarına daha fazla para kazandırmaktan başka 
ne olabilir ki? Bilgisayarınızın 5 yıl önce mükemmel şekilde yaptığı işlemleri
bugün yapamamasının ardındaki yegane neden nedir?

Windows Vista'nın muhtemelen kabul etmeyeceği veya her "tık"tan sonra 
20 saniye beklemenizi sağlayacağı eski donanımlarda Linux mükemmel bir 
şekilde çalışır. Linux tabi ki 12 yıllık bilgisayarınızı bir yarış canavarına 
çevirmeyecektir ancak onun üstünde çok düzgün çalışarak genel ihtiyaçlarınızı 
(Web'de dolaşma, belge yazma vb...) karşılayacaktır. Şu anda bu sayfayı size 
sunan bilgisayar pek te yeni sayılmaz ve Linux yüklü. Şu anda bunları 
okuyabiliyorsanız, demek ki hala sağlam ve çalışıyor (ve eğer sayfa yavaş 
yükleniyorsa yalnızca internet erişiminizi suçlayın).




