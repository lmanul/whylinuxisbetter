---
lang: ser




title: Zaboravite na drajvere
---

Novo parče hardvera, čak i ono vrlo malo, obično dođe sa nekim CD-om. Na tom CD-u nalazi se softver pod nazivom "drajver". (upravljački program - prim.prev.) Ukoliko pročitate uputstvo saznaćete da uređaj ne može da radi na windows računaru dok se ovaj drajver ne instalira. Ako ste i vi kao i većina pa ne čitate uputstva, onda verovatno kada vidite da nova visokotehnološka igračka ne radi pretpostavljate šta treba da se uradi.

Ubacite CD, pokrenite čarobnjaka za instalaciju, sačekajte, izvadite CD, restartujte računar.

Ako je vaš hardver kupljen davno i vi želite da ga koristite na drugom računaru, verovatno želite da zaboravite na CD i preuzmete najsvežiju verziju drajvera sa sajta proizvođača, što svakako može da potraje uzevši u obzir kako su čudno organizovani pojedini sajtovi.

Dobro, to je samo jedan uređaj. Zamislite da instalirate Windows na nov, nedirnut, kompjuter. Za svaki hardverski deo morate naći odgovarajući upravljački program (ili koristiti CD), instalirati ga, i povremeno restartovati. Grafička karta, zvučna karta, tastatura, miš, čipset na matičnoj ploči, itd. (najbolje da počnete sa grafičkom kartom kako vaš monitor ne bi radio u maloj rezoluciji). I to sve posle pomalo duge instalacije samog Windows-a.

<b>Linux ne zahteva posebne drajvere</b>. Svi drajveri su već uključeni u linux kernel, srž sistema, i dolaze uz svaku instalaciju linuxa. To znači:

<ul>
<li><b>Vrlo brz i objedinjen proces instalacije</b>. Kada završite instalaciju imate sve što vam treba da započnete sa radom (uključujući softver koji ćete koristiti, pogledajte "Kada je Vaš sistem instaliran..." deo na ovom sajtu)</li>
<li><b>Out-of-the-box spremne</b> uređaje.</li>
<li><b>Manja šteta po planetu</b> pošto oni silni CD-ovi više ne moraju da se pakuju zajedno sa uređajima (tj. kad ne budu trebali ni windows-u...).</li>




