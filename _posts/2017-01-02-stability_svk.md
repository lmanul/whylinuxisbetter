---
lang: svk
title: "Je váš systém nestabilný?"
---

Už sa vám stalo, že ste stratili dôležitú prácu pretože vám spadol Windows? Vždy vypínate počítač správne, alebo ho niekedy iba vytiahnete zo zásuvky, lebo Windows sa zbláznil a nedovolí vám nič spraviť? Už ste niekedy zostali pozerať na "modrú obrazovku smrti", alebo ste dostali chybové hlásenia, ktoré vám vraveli, že počítač musí byť vypnutý pre nejaké nejasné dôvody?

Posledné verzie Windows-u, hlavne verzie "Professional", sú stabilnejšie ako predchádzajúce verzie. Ale tieto problémy sa stále dejú.

Žiadny operačný systém nie je dokonalý, a ľudia, ktorí vám vravia, že ten ich nikdy nespadol, klamú. Je však pravdou, že niektoré operačné systémy sú tak stabilné, že väčšina používateľov ich nikdy neuvidí spadnúť. Ani po niekoľkých rokoch. Toto platí pre Linux. Dobre to vidieť na tomto príklade: keď počítačový systém spadne, počítač je nutné vypnúť alebo reštartovať. Teda ak váš počítač dokáže zostať zapnutý a bežať dosť dlho, bez ohľadu na to, ako často ho používate, tak môžete povedať, že váš počítač je stabilný. Linux môže bežať <i>roky</i> bez potreby reštartovania (väčšina serverov beží na Linuxe, a tie sa väčšinou nikdy nereštartujú). Samozrejme, po dôležitých aktualizáciách je stále potrebné počítač reštartovať (správnym spôsobom). No ak si nainštalujete Linux, a používate váš systém koľko a ako chcete, a nechávate ho neustále zapnutý, môžete ho používať roky bez problémov.

Väčšinu času nebudete potrebovať nechávať váš počítač zapnutý tak dlho, ale to dokazuje stabilitu Linux-u.




