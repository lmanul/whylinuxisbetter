---
lang: cat
title: "Oblida't dels controladors"
---

Les noves peces de maquinari, fins i tot les més senzilles, normalment venen amb un CD. Al CD, hi ha una petita peça de programari anomenada "controlador". Si llegeixes el manual d'instruccions, sabràs que el maquinari no funcionarà en un ordinador amb Windows fins que no instal·lis el controlador. Si ets com la majoria de gent i no llegeixes el manual, aleshores ho descobriràs per tu mateix probablement quan el teu nou super dispositiu no funcioni en connectar-lo.

Inserereixes el CD, fas clic en l'auxiliar d'instal·lació, esperes, treus el CD, reinicies l'ordinador.

Si vas comprar el maquinari fa una mica de temps i vols reutilitzar-lo en altre ordinador, segurament voldràs oblidar-te del CD i aconseguir la darrera versió del controlador des del web del fabricant. La qual cosa pot durar una mica de temps, per culpa de com, umm, diguem-ne estan organitzades les pàgines web d'alguns fabricants.

D'acord, això es solament una peça de maquinari. Ara imagina que vols instal·lar Windows en un ordinador completament nou i sense tocar. Per a cada petita peça de maquinari has de trobar l'últim controlador (o usar un CD), instal·lar-lo, i reiniciar de tant en tant. La targeta de vídeo, la targeta de so, el teclat, el ratolí, la placa mare, etc. (és millor que comencis pel controlador de la targeta de vídeo o et clavaràs amb una pantalla de gran qualitat mostrant un mode de resolució molt baix). I això arriba ja després d'una bastant llarga instal·lació de Windows.

<b>Linux no necessita controladors per separat</b>. Tots els controlador venen ja inclosos en el nucli de Linux, l'ànima del sistema, i aquest ve en cadascuna de les instal·lacions de Linux. Això significa:

<ul>
<li>Un <b>procés d'instal·lació ràpid i complet</b>. Una vegada l'has instal·lat, tens tot el que necessites preparat per a començar a treballar (incloent el programari que usaràs, mira l'apartat "Quan el teu sistema està instal·lat..." en aquesta mateixa pàgina web).</li>
<li>Els dispositius funcionen <b>des d'un principi</b>.</li>
<li><b>Menys escalfament del planeta</b> perquè tots aquestos CDs no necessiten venir amb el maquinari mai més (bé, com a mínim mentre Windows no els necessite tampoc...).</li>
</ul>




