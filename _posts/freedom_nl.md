---
lang: nl
title: Vrijheid!
---

Linux en opensourcesoftware zijn "vrij" (Engels free). Dit betekent
dat hun licentie een "vrije licentie" is, en de meest gebruikelijke
licentie is de GPL (General Public License). Deze licentie geeft
iedereen het recht om de software te kopiëren, de broncode te bekijken
(het "recept"), de software aan te passen en opnieuw te verspreiden zolang
de licentie van de aangepaste software ook onder de GPL verspreid wordt.


Wat kan vrijheid u schelen? Stel u voor dat Microsoft morgen verdwijnt
(niet erg waarschijnlijk, maar misschien wel binnen 5 of 10 
jaar?). Of stel u voor dat Microsoft plotseling besluit de prijs voor
Windows of Office te verdrievoudigen. Als u vastzit aan Windows, kan u
U (of uw bedrijf) zijn afhankelijk van dit ene bedrijf en diens software,
en u kan onmogelijk dingen creëren zonder deze software (hoe nuttig is
een computer zonder besturingssysteem?). Is dat geen groot probleem? U
hangt af van een enkel bedrijf en vertrouwt het helemaal de werking
van uw computers toe. Als Microsoft beslist €1000 te vragen voor de
volgende versie van Windows, is er niets dat u daaraan kan doen (buiten
overschakelen naar Linux, natuurlijk). Als Windows een fout bevat
dat u erg stoort en Microsoft het niet oplost, is er niets dat u kan doen
(en fouten aan Microsoft melden is niet eenvoudig, zie "Wacht geen jaren"). 

Met opensourcesoftware, als een bepaald project of bedrijf stopt, 
is nog steeds alle code beschikbaar voor de gemeenschap, die de code
kan blijven verbeteren. Als het project uitermate nuttig is voor u, kan
u dit zelfs zelf doen. Als een bepaalde fout (bug) u ergert, kan u deze
melden aan de ontwikkelaars, en, nog beter, deze zelf oplossen (of iemand
inhuren om dit te doen) en de wijzigingen doorgeven aan het project
zodat anderen hiervan ook kunnen genieten. U bent (bijna) vrij te doen
wat u maar wilt met de software.




