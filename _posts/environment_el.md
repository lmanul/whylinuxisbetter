



<h2>Κάντε κάτι για το περιβάλλον</h2>

<p align="center">Ευχαριστώ τον Franz Bourlet για την ιδέα

Πώς μπορεί το Linux να διαφέρει από τα Windows όσον αφορά το περιβάλλον,
θα με ρωτήσετε. Στο κάτω-κάτω της γραφής, και τα δύο είναι κομμάτια
λογισμικού με αμελητέα επίδραση στη μόλυνση ή την κλιματική αλλαγή.
Λοιπόν, το να επιλέξετε το Linux μπορεί πραγματικά να επηρεάσει το
περιβάλλον:

<ul>

<li>Τα Windows και το Mac OS πωλούνται σε κουτιά. Αυτό σημαίνει ότι
τεράστιες ποσότητες χαρτιού και πλαστικού χρειάζεται να παραχθούν πριν
αυτά τα κουτιά φτάσουν στα ράφια του καταστήματος της γειτονιάς σας
(και να πεταχτούν αφότου τα χρησιμοποιήσετε). Το Linux μπορείτε να το
κατεβάσετε δωρεάν από το Internet; δεν χρειάζεται καμία ποσότητα 
πλαστικού ή χαρτιού.</li>

<li>Κλειστές εφαρμογές για τα Windows ή το Mac OS πωλούνται συνήθως επίσης
σε κουτιά σε τοπικά καταστήματα, ενώ αντιθέτως μπορείτε να κατεβάσετε τις
περισσότερες εφαρμογές για Linux από το Internet, δωρεάν (και πάλι 
αποφεύγοντας τεράστιες ποσότητες χαρτιού και πλαστικού!).</li>

<li>Καθώς οι απαιτήσεις hardware για τα Windows ή το Mac OS αυξάνουν διαρκώς,
πολλοί υπολογιστές αχρηστεύονται, και θα έπρεπε να πεταχτούν... από την
άλλη το Linux τρέχει μια χαρά ακόμη και σε πολύ παλιούς υπολογιστές, μπορούν
να ανακυκλωθούν για διάφορους σκοπούς (αποθήκευση, πρόσβαση στο internet,
multimedia, κλπ.) αντί να πεταχτούν!</li>

<li>Εκατομύρια CD παράγονται για να πωληθούν κουτιά Windows ή Mac OS στους
καταναλωτές. Το Linux επίσης χρειάζεται να εγγραφεί σε CD πριν την εγκατάσταση
(όχι πάντα -- εγκαταστάσεις από το δίκτυο ή από ένα σκληρό δίσκο είναι επίσης
συνηθισμένες). Όμως, οι περισσότεροι επιλέγουν να το γράψουν σε ένα
επανεγγράψιμο CD ("CD-RW"), το οποίο μπορεί να χρησιμοποιηθεί ξανά για άλλους 
σκοπούς μετά το τέλος της εγκατάστασης (σε αντίθεση με τα κλειστά λειτουργικά
συστήματα, δεν χρειάζεστε το CD μετά την εγκατάσταση, και μπορείτε πάντα να το
ξανα-κατεβάσετε).</li>

</ul>




