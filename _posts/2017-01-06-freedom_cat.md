---
permalink: freedom
lang: cat
title: "Llibertat!"
---

Linux i el programari de “Codi Obert” són lliures. Això significa que 
la seva llicència és una “llicència lliure”, i la més comuna d'elles és 
la GPL (General Public License). Aquesta llicència especifica que 
qualsevol pot copiar el programari, veure el codi font (la “recepta”), 
modificar-lo, i redistribuir-lo sempre i quan aquest programari romangui 
amb la mateixa llicència GPL.

Que per què has de preocupar-te per la llibertat? Imagina't que 
Microsoft desapareix demà (d'acord, això no és molt probable, però i 
d'aquí 5 anys, 10 anys?). O imagina't que de sobte triplica el preu d'un 
Windows, o de la llicència d'un Office. Si estàs atrapat pel Windows, no 
hi ha res que puguis fer. Tu (o el teu negoci) depeneu d'aquesta única 
empresa, del seu programari, i possiblement no podeu fer que les coses 
funcionin sense ella (què bo és un ordinador sense un sistema operatiu)? 
No és això un problema seriós? Estàs depenent de una única empresa i 
creus en ella tan profundament com per a deixar que facin i desfacin amb 
una cosa tan important avui en dia com ara el funcionament dels teus 
ordinadors. Si Microsoft decideix cobrar 1000 $ per la nova versió del 
Windows, no hi ha res que puguis fer (excepte canviar-te a Linux, per 
suposat). Si Windows té una errada que et dóna molts problemes i 
Microsoft no la soluciona, no hi ha res que puguis fer (i l'enviament 
d'errades a Microsoft no és gens fàcil, mira la secció “Informa 
d'errades”).

Amb el programari lliure, si un projecte en particular o una empresa 
de suport moren, tot el codi roman lliure per a la comunitat i la gent 
pot continuar millorant-lo. Si aquest projecte és especialment útil per 
a tu, fins i tot, pots tu mateix fer-ho. Si una particular errada et 
molesta, pots presentar-la, parlar amb els desenvolupadors, però millor 
encara, pots solucionar-la tu mateix (o contractar a algú perquè ho 
faci), i retornar els canvis als desenvolupadors principals perquè 
tothom aconsegueixi també la millora.




