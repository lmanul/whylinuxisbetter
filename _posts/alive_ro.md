---
lang: ro




title: Permite-i computerului să învie
---

Cerinţele hardware ale Windows-ului sunt direct proporţionale cu numărul versiunii. Deci dacă doriţi
să aveţi un computer cu Windows, trebuie să cumpăraţi constant hardware
nou. Dar nu pot vedea nici un motiv bun pentru o asemenea evoluţie rapidă.
Desigur, mulţi oameni au nevoie de cât mai multă putere şi de hardware nou,
tehnologii ce chiar îi ajută. Dar pentru majoritatea utilizatorilor, care
navighează pe Internet, citesc şi scriu e-mailuri, fac documente text şi
slide-uri, care e scopul cumpărării unui computer nou la fiecare 2, 3 sau 4
ani, înafară de a lăsa distributorii de computere să câştige cât mai mulţi
bani? Care e mai exact motivul pentru care computerul dumneavoastră
nu mai poate rezista aşa cum făcea perfect în urmă cu 5 ani?

Linux rulează perfect pe hardware vechi, unde Windows 7 probabil ar
refuza să se şi instaleze, sau v-ar lăsa aşteptând vreo 20 secunde
după fiecare click. Desigur, Linux nu va face o maşină de curse din
computerul dumneavoastră vechi de 12 ani, dar va merge foarte bine pe el
şi vă va lăsa să efectuaţi sarcini obişnuite (navigare pe Internet,
documente, etc.) fără probleme. Computerul ce vă afişează dumneavoastră
acum această pagină nu e foarte nou şi rulează Linux: dacă puteţi citi
aceste rânduri, atunci e pornit şi rulează (şi dacă site-ul se încarcă
greu, e de vină conexiunea mea la Internet).




