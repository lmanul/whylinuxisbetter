



<h2>Perché Windows rallenta giorno dopo giorno?</h2>

Windows ha delle falle di progettazione alla base che lo 
rendono più lento giorno dopo giorno e poco longevo. Avrai 
probabilmente sentito qualcuno dire "Il computer è diventato 
lentissimo, devo reinstallare Windows". Reinstallare Windows 
risolverà sicuramente il problema... fino alla prossima volta.

Penserai che questo è il modo in cui funzionano i computer: 
dispongono di tecnologia fresca, ma non molto stabile. Bene, prova 
Linux e rimarrai sorpreso. Da qui a cinque anni il tuo sistema sarà 
veloce e scattante come nel giorno in cui l'hai installato, senza dire 
che non avrai alcun tipo di virus, adware, trojan, worm, ecc.; se ci 
fossero ti obbligherebbero a reinstallare comunque.

Sono riuscito a convincere molte persone a passare a Linux 
mantenendo Windows sul loro hard disk perché avevano bisogno di 
alcuni programmi di cui Linux non disponeva, quindi avrebbero  
usato entrambi i sistemi. Dal giorno del passaggio molti di 
loro hanno reinstallato Windows almeno una volta in un anno 
o due, ma Linux non li ha mai abbandonati, e tuttora funziona 
egregiamente.

Con Linux spenderai tempo solo per lavorarci, piuttosto che 
reinstallarlo ogni volta.




