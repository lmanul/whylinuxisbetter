---
lang: he
title: "עזבו אתכם ממנהלי התקנים"
---

‏חלקי חומרה חדשים, אפילו מהסוג הפשוט ביותר, כמעט תמיד מגיעים עם דיסק. בדיסק הזה יש תכנה קטנה מאוד הנקראת "מנהל התקן". 
אם תקראו את חוברת ההוראות תגלו כי החומרה לא עובדת על מחשב עם Windows עד שתתקינו את מנהל ההתקן. אם אתם כמו רוב האנשים
 ואין לכם כוח לקרוא את החוברת, סביר להניח שתגלו את זה בדרך הקשה כשתראו כי מכשיר ההיי־טק החדש שלכם לא עובד ישירות.

‏הכניסו את הדיסק, לחצו על אשף ההתקנות, חכו, הוציאו את הדיסק, הפעילו מחדש את המחשב

‏אם עבר זמן מה מאז שההתקן נרכש וכעת אתם רוצים להשתמש בו במחשב אחר, בטח יהיה לכם נוח יותר לוותר על הדיסק ולהוריד את הגרסה
 העדכנית ביותר מאתר היצרן. פעולה שעלולה לקחת קצת זמן בהתחשב בצורה בה אתרי האינטרנט של היצרנים מסודרים.

‏או קיי, עכשיו מדובר רק על רכיב אחד של חומרה. כעת דמיינו שאתם רוצים להתקין את Windows מחדש, על מחשב חדש. עבור כל חלקיק של חומרה
 יהיה עליכם למצוא את מנהל ההתקן החדש ביותר (או להשתמש בדיסק), להתקין אותו ולהפעיל מחדש את המחשב מפעם לפעם. כרטיס מסך, כרטיס קול,
 מקלדת, עכבר, ערכת השבבים של לוח האם וכדומה (אולי עדיף להתחיל במנהל ההתקן של כרטיס המסך אחרת תתקעו עם מסך עם פריטי ענק ברזולוציה נמוכה), 
וכל זה קורה לאחר תהליך התקנה ארוך למדי של התקנת מערכת ה־Windows עצמה.

‏<b>לינוקס לא זקוקה למנהלי התקן נפרדים</b>. כל מנהלי ההתקנים כבר קיימים בקרנל של לינוקס- הליבה של המערכת, והם מגיעים בכל התקנה 
של לינוקס. משמעות הדבר היא:
<ul>
‏<li><b>תהליך התקנה עצמאי ומהיר במיוחד</b>. וברגע שסיימתם, יש לכם את כל מה שאתם זקוקים לו כדי להתחיל לעבוד (כולל התוכנות שבהם תשתמשו,
 חפשו את הפרק "לאחר התקנת המערכת..." באתר זה.</li>
‏<li><b>תמיכה מהקופסה בחומרה</b> חיצונית.</li>
‏<li><b>פחות נזק לכדור הארץ</b> כיוון שלא צריך עוד את כל הדיסקים האלו יחד עם החומרה (טוב, חוץ מפעם אחת גם Windows לא ממש זקוקה להם...)</li>
</ul>





