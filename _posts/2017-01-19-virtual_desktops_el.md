---
identifier: virtual_desktops
lang: el
title: "Πάρα πολλά παράθυρα; Χρησιμοποιήστε επιφάνειες εργασίας."
---

Δεν ήμουν ποτέ χρήστης των Windows και υπάρχει κάτι που δεν μπορώ να
καταλάβω: αφότου ανοίξετε τον επεξεργαστή κειμένου, τον browser, το πρόγραμμα
email, το πρόγραμμα messenger και μερικά άλλα παράθυρα για να βρείτε τα
αρχεία σας, πώς μπορείτε εσείς οι χρήστες Windows και δεν <b>χάνεστε</b> 
σε αυτό το μπάχαλο;

Οι επιφάνειες εργασίας είναι ένα χαρακτηριστικό που δεν θα αντάλλασσα
με τίποτα. Πιθανότατα έχετε μόνο μια οθόνη, έτσι; Δοκιμάστε το Linux, 
και θα έχετε τέσσερις. Βέβαια, δεν θα μπορείτε να κοιτάτε και τις τέσσερις
ταυτόχρονα, αλλά αυτό δεν έχει σημασία αφού τα μάτια σας δεν μπορούν να
κοιτούν σε δύο κατευθύνσεις ταυτόχρονα. Ας βάλουμε στην πρώτη οθόνη τον 
επεξεργαστή κειμένου σας. Στη δεύτερη το πρόγραμμα messenger. Στην τρίτη
τον browser. Έστω ότι γράφετε κάτι στον επεξεργαστή κειμένου και θέλετε να
ελέγξετε κάτι στο δίκτυο, δεν χρειάζεται να ψάξετε στα παράθυρά σας για να
βρείτε τον browser, σωρευμένο πίσω από όλα τα άλλα παράθυρα. Απλά γυρίστε
στην τρίτη οθόνη σας και ορίστε, να τος.

Ρίξτε μια ματιά στην παρακάτω οθόνη, και δώστε ιδιαίτερη προσοχή στην
κάτω δεξιά γωνία:

<img src="/img/workspaces.png" border="0"/>

Εκεί μπορείτε να αλλάξετε επιφάνεια εργασίας. Βλέπετε ότι έχει τέσσερις
(εικονικές) οθόνες, αλλά μπορείτε να έχετε περισσότερες (εγώ έχω 12, ενώ
κάποιοι άλλοι έχουν ακόμα περισσότερες). Εκείνη στα αριστερά είναι επισημασμένη:
πρόκειται για την παρούσα οθόνη. Για να δείτε μιαν άλλη, απλά επιλέξτε εκείνη
που θέλετε (κάθε μία δείχνει μια μικρή προεπισκόπηση των παραθύρων που περιέχει:
σε αυτή την περίπτωση οι άλλες τρεις είναι άδειες), ή χρησιμοποιείστε μια από
τις συντομεύσεις του πληκτρολογίου.

<img src="/img/workspaces_full.png" border="0"/>




