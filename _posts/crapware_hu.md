

<div id="corps">

<h2>Nincs több sz*rware.</h2>

Ha valaha is vettél egy új gépet, amin Windows futott, akkor tudhatod, hogy igen idegesítő tud lenni.

Minden az első indítással kezdődik: számtalan ablak nyílik meg, melyek mind csak azt kérik, hogy fizess elő a különböző szolgáltatásokra, antivírusok prémium verziójára, olyan játékokra, amik nem is érdekelnek, olyan munkavégzéshez használatos programokra, amikhez online kell regisztrálni, stb.

De ezzel még nincs vége. Minden egyes alkalommal, mikor elindítod a gépedet, az összes előtelepített programnak is el kell indulnia közben a háttérben és neked pedig egyre többet kell várnod az asztal megjelenése és a rendszer normális sebességre való felgyorsulása közt (ami lassúságot az éppen elinduló programok okozzák), hogy végre használhasd.

Hogy tovább tetézzük, gyakran az új gép első indítása után 30 nappal új ablakok jelennek meg, s ekkor tudatosul benned, hogy a programok, amiket eddig ingyenesnek hittél (például egy antivírus), valójában nem az, hanem csak egy 30 napos próbaverzió.

A helyzet az, hogy a számítógépgyártók többsége úgy hiszi, hogy ez jó dolog. Programokat telepítenek a gépedre mielőtt megvennéd azt, gondolván, hogy növelni fogják a jó benyomást a termékükről, mert "többet" kapsz ugyanazért az árért és hiszik, hogy ez segíteni fog a versenytársaik közül való kitűnésben, akik esetleg nem ajánlanak olyan sok "fejlesztést, javítást, extrát" az alap rendszeren felül, vagy talán nem ugyanazokat. Nekik ez hozzáadott érték.

A felhasználónak viszont ez többnyire csak szenvedést, több várakozást, több időráfordítást jelent a nem kívánt programok eltávolítására, több pénzt, ha úgy dönt, hogy szüksége van arra a nem-is-annyira-ingyenes antivírusra és végezetül egy mindennel telepumpált, használhatatlan gépet. Ezért is kapták ezek a programok a nem túl udvarias "szarware" (avagy crapware) nevet.

A Linux esetében viszont a fentiek közül eggyel sem találkozhatsz. Nincs olyan program, mely azzal nyaggatna, hogy fizess elő rájuk, hogy fizess, miután lejár a próbaverzió ideje, vagy csak lelassítaná a gépedet és váratna téged, míg elindul, s kellene várnod még többet, mikor már azt hiszed kész van a használatra. A Linuxxal mindent megkapsz, ami kell ahhoz, hogy azonnal a munkához láss, de egy programmal se többet.

</div>


