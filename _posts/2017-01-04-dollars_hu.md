---
identifier: dollars
lang: hu
title: "Ne fizess 50-100.000 Ft-ot egy operációs rendszerért!"
---

<h3>(És ne is másold őket illegálisan!)</h3>

Most biztos azt mondod magadban: „Ó, nem fizettem én a Windows-ért”. Teljesen biztos vagy ebben? Ha a számítógéped előre telepített Windows-zal vásároltad meg, fizettél érte, még ha a boltban nem is világosítottak fel erről. <b>A számítógépek árának átlagosan egynegyedét</b> a Windows-licencek ára teszi ki. Szóval hacsak nem illegálisan jutottál hozzá a Windows-hoz, valószínűleg fizettél érte. Mit gondolsz, honnan van a Microsoftnak pénze?

Linuxhoz viszont <b>teljesen ingyen</b> juthatsz. Így igaz, a készítők világszerte keményen dolgoztak, hogy egy ízléses, biztonságos, hatékony és csinos kis rendszert készítsenek, és mindenki számára ingyen elérhetővé teszik munkájukat (ha kíváncsi vagy, a készítők miért teszik ezt, dobj meg egy maillel, és megpróbálom a lehető legjobban elmagyarázni :) ). Természetesen néhány vállalat jó üzletet csinál a saját Linux-verziójuk támogatásának, dokumentációjának, segélyvonalának stb. az eladásával, és ez így is van rendjén. De általában az a jellemző, hogy egy fillért sem kell fizetned.




