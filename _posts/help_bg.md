---
lang: bg




title: Радвайте се на безплатна и неограничена поддръжка
---

Едно от големите предимства на Open Source общността (и по-специално Линукс), е това че е истинска общност. Потребители и разработчици са наистина там, по уеб форумите, пощенските списъци, IRC каналите, помагайки на новите потребители. Всички те са щастливи да виждат все повече и повече хора да се обръщат към Линукс, и са щастливи да им помогнат да поемат контрола над системата си. 

Така че, ако нещо не разбирате, програма се държи по неочакван начин или не намирате желана от вас възможност, не се колебайте да питате да помощ. Ако край вас има някой (семейство? колеги?), който използва Линукс, той или тя вероятно ще бъде щастлив да ви помогне. В противен случай просто идете онлайн и ще намерите буквално хиляди места, където добри хора ще ви отговорят и ще бъдат с вас почти през цялото време, докато си решите проблема: разбиращите всъщност са много приятни хора, ако зададете въпроса си вежливо. Просто напишете "linux help" (или заместете "linux", с която дистрибуция изберете -- виж секцията Инсталация) в Google и без съмнение ще намерите всичко, от което се нуждаете.




