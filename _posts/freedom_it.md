



<h2>Libertà!</h2>

Linux e il software "Open Source" sono "liberi". Questo significa che la 
loro licenza è una "free licence", e la più comune è la GPL (General 
Public Licence). Questa licenza permette a chiunque di copiare 
il software, vedere il codice sorgente (la "ricetta"), modificarlo, e 
ridistribuirlo finché rimane sotto licenza GPL.

Allora che ti frega della libertà? Immagina che Microsoft scompaia
domani (ok, magari non proprio, ma tra 5 o 10 anni, forse?). Oppure 
immagina che triplichi improvvisamente il prezzo di una licenza di Windows o 
Office. Se sei legato a Windows, non c'è nulla che tu possa fare. 
Tu (o il tuo business) dipendete da questa azienda, dal suo software, e 
non puoi far funzionare nulla senza di esso (a che serve un computer senza 
sistema operativo?). Non è un problema serio? Dipendi da una singola 
azienda e ti fidi completamente di essa perché fa funzionare il computer 
nel modo che dovrebbe. Se Microsoft decidesse di vendere la prossima copia di 
Windows a 1000 €, non c'è niente che tu possa fare (eccetto passare a Linux, 
ovviamente). Se Windows ha un bug che ti disturba molto e Microsoft non 
lo risolve, non c'è nulla che tu possa fare (e inviare rapporti di bug a 
Microsoft non è così semplice, vedi la sezione sul riporto dei bug).

Con l'Open Source, se un particolare progetto o azienda muore, 
tutto il codice rimane aperto alla comunità e la gente può continuare a 
migliorarlo. Se questo progetto ti è specialmente utile, puoi farlo anche 
da solo. Se un particolare bug ti infastidisce puoi riportarlo, parlare 
con gli sviluppatori, ma, molto meglio, puoi ripararlo da solo (o incaricare 
qualcuno di farlo per te), e inviare i cambiamenti agli sviluppatori 
in modo che chiunque possa beneficiarne. Sei libero di fare (quasi) tutto 
quello che vuoi con il software.




