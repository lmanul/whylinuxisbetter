---
lang: svk
---
﻿



<h2>Príliš veľa okien? Použite pracovné plochy</h2>

Nikdy som nebol používateľ Windows-u. A je tu niečo, čomu nerozumiem: ak máte otvorený program na písanie textu, prehliadač internetu, emailového klienta, komunikačný program a pár okien na prehliadanie súborov, ako sa v tom všetkom neporiadku užívatelia Windows-u dokážu <b>nestratiť</b>?

Pracovné plochy sú niečo, čo by som nikdy nevymenil za nič iné. Pravdepodobne máte len jednu obrazovku, však? Skúste Linux, a máte štyri.Vlastne nemôžete pozerať na všetky štyri naraz, ale to predsa nevadí, keďže aj tak nikto nevie pozerať do dvoch smerov naraz, nie? Na prvú obrazovku dajme program na písanie textu. Na druhú komunikačný program. Na tretiu váš internetový prehladač. Takže ak píšete nejaký text a potrebujete niečo skontrolovať na internete, nepotrebujete prezrieť všetky okná aby ste našli váš prehliadač skrytý za všetkými ostatnými. Iba prepnete na vašu tretiu obrazovku a voilà, tu je.

Pozrite sa na nasledujúci obrázok, a špeciálne si všimnite pravý dolný roh obrazovky:

<img src="Images/workspaces.png" border="0"/>

To je váš "prepínač pracovných plôch". Môžete vidieť, že sú tam štyri (virtuálne) obrazovky, ale môžete ich mať viac (ja ich používam 12, ale niektorí ľudia ich majú oveľa viac). Tá napravo je zvýraznená: je to aktuálna pracovná plocha. Na prepnutie na inú proste kliknite na tú, na ktorú chcete (každá z nich obsahuje malú ukážku okien, ktoré obsahuje: v tomto prípade ostatné tri sú prázdne), alebo použite klávesovú skratku.

<img src="Images/workspaces_full.png" border="0"/>




