

<div id="corps" dir="rtl">

<h2><h2><span class="mw-headline" id=".D8.A6.D8.A7.DB.8C.DB.95_.D8.B3.DB.8C.D8.B3.D8.AA.D9.85.DB.95.DA.A9.DB.95.D8.AA_.D9.86.D8.A7.D8.AC.DB.8E.DA.AF.DB.8C.D8.B1.DB.95.D8.9F">ئایە سیستمەکەت ناجێگیرە؟</span></h2></h2>

ئایە هیچ کاتێک هەبووە کۆمەڵێ پەڕگە و بابەتی گرنگ لە دەست بدەیت بە هۆی تێکچوونی ویندۆزەکەتەوە؟ ئایە تۆ یەکسەر کۆمپیوتەرەکەت دەکوژێنیتەوە لەو کاتەندا کە تێک دەچێت ویندۆزەکەت؟ ،یان هەنێ کات بووە تۆ کوژانوتەوە لەبەر ئەوەی ویندۆزکەت بەرەو شێت بوون چووە و نەتتوانیووە هیچ کارێک بکەی ؟ ، ئایە تۆ تووشی ئەوە نەبویتە کە کاتێ ویندۆزەکەت پەیامێکی هەڵەت نیشان دەدات کە دەڵێت دەبێت کۆمپیوتەرەکەت بکوژێنیتەوە لەبەر هەر هۆیەک بێت ؟ لە دووا وەشانە نوێیەکانی ویندۆزدا هەندێ لەو کێشە هونەرییانە چارەسەر کراوە واتە جێگیر تر کراوە لە پێشتر ، بەڵام هێشتا هەر هەندێ لەو کێشانە دێنەوە ڕێت .  



بە دڵنیایەوە هیچ سیستەمێکی کارگێڕی تۆکمە نیە بێ بوونی هیچ کێشەیەک ، هەر کاتێک کەسێکت بینی ووتی فڵان سیستەمی من هیچ کاتێک تووشی کێشە نابێت ؟ لەوە دڵ نیابە کە درۆ دەکاتن . لەگەڵ ئەمەش ، هەندێک سیستەمی کارگێڕی هەن کە جێگیرن واتە کێشەیان زۆر کەمترە لەوانی تر ، وە دووای چەند ساڵیش وەک خۆی دەمێنێتەوە . ئەم قسەیە بۆ لینوکس ڕاستە . وە ڕێگەیەکی باش هەیە بۆ بینی ئەوەی کە کاتێ سیستەمێک تووشێ کێشەیەک دەبێت ، ئەوە پێویستی بەوەیە دووبارە پێبکرێتەوە . لەبەر ئەمە ، ئەگەر هاتوو کۆمپیوتەرەکەت بۆ ماوەیەکی زۆر درێژ کارت پێکرد و مایەوە ئیتر گرنگ نیە کاری لەسەر ئەکەیت یان نا ئەوا بەم سیستەمە دەتوانی بڵێی جێگیر . لینوکس دەتوانێ بۆ چەند ساڵێک کار بکات بێ دووبارە پێکردنەوە (زۆر لە سێرڤەرەکانی ئینتەرنێت بەکاری دێنن کە ئەم سێرڤەرانە ڕێستارت نەکرێنەوە ) . ئەمەش بۆ یستەمەکانی تر قورسە کە هەر دەبێت کۆمپیوتەرەکەت پێ بکەیتەوە ، بەڵآم ئەگەر لینوکست دامەزراند و تایبەتمەندی بە دڵ خۆتت بەکار برد ، وە ئەتوانی کۆمپیوتەرەکت بۆ چەند ساڵێک بەکار بەری بێ ئەوەی تووشی هیچ کێشەیەک بێت .



</div>


