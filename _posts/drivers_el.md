---
lang: el




title: Ξεχάστε τους οδηγούς υλικού
---

Καινούργιο υλικό υπολογιστών, ακόμα και το απλούστερο, έρχεται συνήθως μαζί με ένα CD. Μέσα στο CD, υπάρχει ένα πολύ μικρό λογισμικό που λέγεται «οδηγός υλικού». Αν διαβάσατε τις οδηγίες χρήσης, τότε θα ξέρετε ότι το υλικό δεν θα λειτουργήσει σε έναν υπολογιστή με Windows έως ότου εγκαταστήσετε αυτόν τον οδηγό. Αν κάνατε όπως οι περισσότεροι και δεν διαβάσετε το εγχειρίδιο χρήσης, τότε πιθανότατα το καταλάβατε από μόνοι σας μόλις συνειδητοποιήσατε ότι το καινούργιο σας χάι-τεκ γκάτζετ δεν δουλεύει απ' ευθείας.

Βάλε CD, κάνε κλικ πάνω στον οδηγό εγκατάστασης, περίμενε, βγάλε το CD, επανεκκίνησε τον υπολογιστή.

Αν αγοράσατε το υλικό πριν από αρκετό καιρό και πάτε να το χρησιμοποιήσετε ξανά σε κάποιον άλλο υπολογιστή, τότε κατά πάσα πιθανότητα δεν παίρνετε καν το CD υπ' όψιν και κατεβάζετε την τελευταία έκδοση των οδηγών από την σελίδα του κατασκευαστή. Κάτι που μπορεί να πάρει αρκετή ώρα, δεδομένης της, ας πούμε περίεργης οργάνωσης των ιστοσελίδων κάποιων κατασκευαστών.

Εντάξει, τώρα αυτό είναι μόνον ένα κομμάτι υλικού. Τώρα φανταστείτε ότι θέλετε να εγκαταστήσετε τα Windows σε έναν ολοκαίνουργιο, ανέγγιχτο, υπολογιστή. Για κάθε κομματάκι hardware θα πρέπει να βρείτε τον τελευταίο οδηγό (ή να χρησιμοποιήσετε το CD), να τον εγκαταστήσετε και να κάνετε επανεκκίνηση ανά διαστήματα. Κάρτα γραφικών, κάρτα ήχου, πληκτρολόγιο, ποντίκι, τσιπ μητρικής, κτλ. (καλύτερα να φτιάξεις την κάρτα γραφικών πρώτα ώστε να μην ξεμείνεις με την υψηλής απόδοσης οθόνη σου σε κατάσταση χαμηλής ανάλυσης). Και όλο αυτό έπειτα από μια αρκετά μακρά περίοδο εγκατάστασης των ίδιων των Windows.

<b>Το Linux δεν χρειάζεται ξεχωριστούς οδηγούς</b>. Όλοι οι οδηγοί περιέχονται ήδη στον πυρήνα  Linux, την καρδιά του συστήματος, και αυτό έρχεται πακέτο μαζί με κάθε εγκατάσταση Linux. Αυτό σημαίνει τα εξής:

<ul>
<li>Μια <b>πολύ γρήγορη και αυτόνομη διαδικασία εγκατάστασης</b>. Μόλις την έχεις τελειώσει, έχεις τα πάντα όσα χρειάζεσαι για να ξεκινήσεις να δουλεύεις (συμπεριλαμβανομένου του λογισμικού που θα χρησιμοποιήσεις, βλέπε το μέρος «Γιατί να χρειάζεται να εγκαταστήσετε προγράμματα...» αυτής της ιστοσελίδας).</li>
<li>Περιφερειακά <b>έτοιμα για χρήση από το κουτί</b>.</li>
<li><b>Λιγότερο κακό για τον πλανήτη</b> καθώς όλα αυτά τα CD δεν θα χρειάζεται να έρχονται μαζί με το hardware πια (τουλάχιστον μέχρι ούτε τα Windows να μην τα χρειάζονται πια).</li>
</ul>




