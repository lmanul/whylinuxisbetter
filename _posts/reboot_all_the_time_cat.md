



<h2>N'estàs ben tip de reiniciar el teu ordinador a sovint?</h2>

Acabes d'actualitzar una o dues petites coses al teu sistema Windows amb el “Windows update”? Per favor, reinicia. Acabes d'instal·lar algun programari nou? Per favor, reinicia. El teu sistema sembla inestable? Intenta reiniciar, tot funcionarà probablement millor després d'això.

Windows sempre et demana reiniciar el teu ordinador, i això pot ser molest (tal vegada t'ha passat que estàs baixant-te alguna cosa grossa, i no vols parar-ho tan sols perquè hagis actualitzat unes poques peces del teu sistema). Però fins i tot si fas clic a “Reiniciar más tarde”, Windows encara estarà pegant-te la llanda cada deu minuts per a fer-te saber que realment hauries de reiniciar el teu ordinador.

Linux en principi no necessita reiniciar. Si instal·les nou programari (fins i tot programes grans) o realitzes una rutina que actualitza el teu sistema, no se't demanarà que reinicies el teu ordinador. Això sols és necessari quan una part del cor del sistema ha estat actualitzada, i això sols succeeix una vegada cada vàries setmanes.

Coneixes els servidors d'Internet? Són uns grans computadors que et responen quan els demanes una pàgina web, i envien la informació al teu navegador. La majoria d'ells executen Linux, i com que necessiten estar sempre disponibles (un visitant podria venir en qualsevol moment), ells no es reinicien molt a sovint (els serveis no estan disponibles mentre el sistema està arrencant). Realment, molts d'ells no s'han reiniciat des de <b>fa anys</b>. Linux és estable, funciona perfectament bé sense haver de reiniciar-se tot el temps.

Probablement tu no hauràs de tenir el teu ordinador encès durant setmanes però l'assumpte és : el sistema no et molestarà volent reiniciar tot el temps.

<img src="Images/reboot_all_the_time_thumb.png" />




