---
lang: svk
﻿



title: Sloboda!
---

Linux a "slobodný" softvér sú "zadarmo". To znamená, že ich licencia je "bezplatná", a najbežnejšia je GPL (General Public License - Všeobecná verejná licencia). Táto licencia hovorí, že ktokoľvek má povolené kopírovať program, vidieť zdrojový kód ("recept"), modifikovať ho, a redistribuovať ho, pokým zostane licencovaný s GPL.

Prečo sa zaujímať o slobodu? Predstavte si, že Microsoft zajtra zmizne (oukej, nie je to veľmi pravdepodobné, ale čo o 5, 10 rokov?). Alebo si predstavte že náhle strojnásobí ceny za licenciu pre Windows alebo Office. Ak ste viazaný na Windows, nie je nič, čo by ste mohli robiť. Vy (alebo vaša firma) závisí na tejto jednej firme, na jej softvéri, a vy nemôžete robiť to, čo potrebujete bez ich programov (načo je dobrý počítač bez operačného systému?). Nie je to vážny problém? Ste závislý na tejto jedinej firme a úplne im veríte v tom, že niečo v dnešnej dobe tak dôležité, ako je váš počítač, bude pracovať tak, ako má. Ak sa Microsoft rozhodne, že nová verzia Windows-u bude stáť €700, nezmôžete proti tomu nič (jedine, žeby ste prešli na Linux). Ak je vo Windows-e chyba, ktorá vám veľmi vadí a Microsoft ju neopraví, nezmôžete proti tomu nič (a posielanie hlásení o chybách Microsoftu nie je tak jednoduché, viď článok "hlásenie chýb"). 

So slobodným softvérom ak špecifický projekt alebo spoločnosť poskytujúca podporu zanikne, celý kód ostáva prístupný komunite a ľudia môžu pokračovať v jeho vylepšovaní. Ak je tento projekt pre vás mimoriadne užitočný, môžete sa na ňom dokonca sami podieľať. Ak vás obťažuje špecifická chyba, môžte ju ohlásiť, hovoriť  s vývojármi, alebo, ešte lepšie, môžte si ju opraviť sami (alebo najať niekoho, kto to spraví), a poslať zmeny späť k vývojárom, takže každý môže využiť toto vaše vylepšenie. So softvérom môžete robiť (takmer) čokoľvek.




