---
lang: cat

title: Quan el teu sistema està instal·lat, per què necessites instal·lar 
<i>encara</i> més coses?
---

La instal·lació de Windows és tan sols el principi. Imagina't que 
acabes d'instal·lar la teva nova còpia de Windows 7 i estàs preparat 
per a deixar anar les teves habilitats davant de l'ordinador. Un amic 
t'envia un email amb un fitxer PDF adjunt: merda!, no tens cap programa 
per a llegir-lo. Necessites connectar-te a Internet, cercar una web que 
et permeti baixar-te l'Acrobat Reader (o un altre visor de fitxers PDF), 
baixar-te'l, instal·lar-te'l, fins i tot reiniciar potser. Uf, tot 
correcte, ja està tot perfecte. Adjunt a l'email del teu amic hi ha un 
document de text, un fitxer amb extensió .doc. El teu Windows tampoc no 
pot llegir-lo, just ara: meravellós. O vas i et compres la teua còpia 
del Microsoft Office, o només descarregues l'OpenOffice, però així i 
tot, necessites trobar-lo, baixar-te'l (esperem que tingues una connexió 
de banda ampla), instal·lar-te'l, etc. El teu amic també t'ha enviat una 
imatge, però té un mal contrast, mala il·luminació i necessita una bona 
retallada. Així que ara pots anar i comprar el Photoshop (quants 
centenars d'euros suposa això altra vegada?), o baixar-te el GIMP 
(aquest és el nom del programa lliure que fa quasi el mateix que el 
Photoshop): cercar d'on baixar-te'l, instal·lar-te'l, etc. Ja hi ha 
prou: ja has agafat la idea, Windows està lluny d'estar complet, i la 
seva instal·lació és sols el principi dels problemes.

Quan aconsegueixes un Linux (com ara Ubuntu, Mandriva, Fedora, etc., 
aquestos són diferents “sabors” de Linux), també aconsegueixes, <i>sense 
instal·lar res més</i>:

<ul>

<li>Tot el que necessites per escriure texts, editar fulles de càlcul, fer perfectes presentacions, dibuixar, editar equacions.</li>
<li>Un navegador web (per exemple Firefox) i un programa de correu (per exemple Thunderbird o Evolution).</li>
<li>Un editor d'imatges (GIMP) quasi tan potent com el Photoshop.</li>
<li>Un programa de missatgeria instantània.</li>
<li>Un reproductor de pel·lícules.</li>
<li>Un reproductor i organitzador musical.</li>
<li>Un lector de fitxers PDF.</li>
<li>Tot el que necessites per comprimir i extreure fitxers (ZIP, etc.)</li>
<li>etc.</li>

Ja pots començar a treballar.

<img src="Images/app_menu.png" />




