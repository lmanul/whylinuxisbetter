---
lang: svk



title: Keď je systém nainštalovaný, <i>prečo</i> je potrebné inštalovať ďalšie programy?
---

Nainštalovanie Windows je iba začiatok. Predstavte si, že ste práve nainštalovali váš nový Windows 7 a chcete sa vrhnúť do práce. Váš priateľ vám pošle email s pripojeným súborom PDF: akurát, že nemáte program, ktorý vám ho umožní prečítať. Takže si na internete nájdete stránku, ktorá vám umožní stiahnuť si Adobe Reader (alebo iný prehliadač PDF súborov), stiahnete si ho, nainštalujete, možno dokonca budete musieť aj reštartovať počítač. Konečne si prečítate prílohu. No k emailu vášho priateľa je pripojený aj textový dokument, subor.doc. Váš čerstvo nainštalovaný Windows nevie prečítať ani tento. Proste úžasné. Teraz si môžte buď kúpiť balík Microsoft Office, alebo jednoducho stiahnuť OpenOffice, ale aj tak, musíte si to na internete nájsť, stiahnuť (dúfajme, že máte širokopásmové pripojenie), nainštalovať, atď. No váš priateľ vám poslal aj obrázok, ale so zlým kontrastom, je príliš tmavý, a je potrebné ho orezať. Takže teraz môžte ísť a kúpiť si Photoshop (nevraviac o finančnej náročnosti), alebo si môžte stiahnuť GIMP (to je názov voľne šíriteľného programu ktorý toho dokáže takmer toľko ako Photoshop) - zase je nutné nájsť na internete, stiahnuť, nainštalovať, atď. Toto stačí, aby ste získali obraz o tom, že Windows má ďaleko od kompletnosti, a nainštalovanie je iba začiatok problémov.

Ak si dáte Linux (napríklad Ubuntu, Mandriva, Fedora, atď., toto sú rôzne "odrody" Linuxu), rovnako dostanete, <i>bez inštalovania čohokoľvek iného</i> :

<ul>

<li>Všetko, čo potrebujete na písanie textu, úpravu tabuliek, robenie prezentácií, kreslenie, úpravu rovníc.</li>

<li>Internetový prehliadač (napr Firefox), a program na čítanie a písanie emailov (napr Thunderbird, alebo Evolution).</li>
<li>Program na úpravu obrázkov (GIMP) takmer tak výkonný ako Photoshop.</li>
<li>Instant messenger (komunikačný program).</li>
<li>Prehrávač videí.</li>
<li>Prehrávač a organizér hudby.</li>
<li>Prehliadač PDF súborov.</li>
<li>Všetko potrebné na rozbaľovanie archívov (ZIP, atď.).</li>
<li>atď.</li>
</ul>

Môžete hneď začať pracovať.

<img src="Images/app_menu.png" />




