---
permalink: alive
lang: ser
title: " Neka Vaš stari kompjuter dobije drugi život."
---

Windows zahteva sve jači i jači hardver kako mu raste broj verzije 
(95, 98, 2000, Me, XP, itd.). Pa ako želite da nastavite da ga koristite,
morate stalno dokupljivati nov hardver. Ali ja ne vidim ni jedan 
dobar razlog za tako brzu evoluciju. Naravno, mnogim ljudi treba puno 
kompjuterske snage i nov hardver i tehnologija im stvarno pomažu.
Ali za većinu korisnika koji surfuju internetom, primaju i šalju e-mailove,
pišu tekstove ili se bave lakom grafikom, koja je poenta u novom kompjuteru svake
2, 3 ili 4 godine, osim da prodavci zarade još para?
Šta je tačno razlog što Vaš kompjuter više ne može da radi iste one stvari
koje je savršeno radio pre 5 godina?

Linux radi perfektno dobro sa starijim hardverom, na kojem bi se Windows 7 
verovatno odbio i instalirati, ili biste čekali 20 sekundi 
posle svakog klika. Naravno, Linux neće napraviti sprintera od kompa
starog 12 godina, ali će raditi sasvim prihvatljivo i dozvoliti Vam da 
obavljate uobičajene poslove (surfovanje web-om, pisanje dokumenata, itd.) bez muke.
Sam kompjuter koji Vam servira ovu stranu nije baš mlad i tera
Linux: ako možete da pročitate ovu stranu onda je upaljen i radi
(a ako se sajt učitava polako, krivite moju internet konekciju).




