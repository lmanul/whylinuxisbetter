---
identifier: alive
category: cat
title: "Dóna una segona vida al teu ordinador"
---

El Windows exigeix més i més potència de maquinari conforme va 
augmentant el seu número de versió (95, 98, 2000, Me, XP, etc.). Així 
que si vols seguir executant Windows, necessites constantment comprar 
nou maquinari. Però jo no veig cap raó bona per a una evolució tan 
ràpida. Per suposat, molta gent necessita un ordinador potent i el nou 
maquinari i les noves tecnologies els estan realment ajudant. Però per a 
la majoria dels usuaris, que naveguen per la web, lligen i escriuen 
emails, escriuen fitxers de text i fan presentacions, quin és l'objectiu 
d'haver de comprar un nou ordinador cada 2, 3 o 4 anys, excepte el de 
deixar que els venedors guanyin més diners? Quina és exactament la raó 
profunda per la qual el teu ordinador no pot fer ja el que feia 
perfectament bé fa 5 anys?

Linux s'executa perfectament bé en maquinari antic, al qual el 
Windows 7 probablement no podria ni instal·lar-se, o al qual hauries 
d'esperar-te 20 segons després de cada clic. Per suposat, Linux no farà 
el teu ordinador de 12 anys un guanyador de curses, però podrà 
executar-se molt bé en ell i et permetrà realitzar les tasques habituals 
(navegar per la web, escriure texts, etc.) molt correctament. El mateix 
ordinador que et serveix aquesta pàgina no és molt jove i executa Linux: 
si pots llegir açò, aleshores està engegat i executant-se (i si la 
pàgina web es carrega lentament, tira la culpa a la meva connexió a 
Internet únicament).




