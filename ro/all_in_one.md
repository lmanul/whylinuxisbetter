---
identifier: all_in_one
category: ro
title: "Când sistemul a fost instalat, de ce <i>ar mai trebui</i> să instalaţi alte lucruri?"
---
Instalarea Windows-ului e doar începutul. Imaginaţi-vă că doar aţi instalat
noua dumneavoastră copie de Windows 7 şi vă pregătiţi să vă dezlănţuiţi 
abilităţile informatice. Un prieten vă trimite un e-mail ce are un PDF ataşat:
nu aveţi un program cu care să-l citiţi. Trebuie să vă duceţi pe Internet,
să căutaţi un site de unde puteţi descărca Adobe Reader (sau alt cititor PDF),
să-l instalaţi, probabil chiar să şi restartaţi computerul. În sfârşit, aţi
terminat cu asta. Ataşat în e-mailul prietenului dumneavoastră, mai găsiţi un
document text, fişier.doc. Windows nu poate citi nici acel document.
Fie vă duceţi să cumpăraţi o copie de Microsoft Office, fie instalaţi
OpenOffice, dar totuşi, încă trebuie să îl găsiţi, să îl descărcaţi (să sperăm
că aveţi o conexiune broadband), să îl instalaţi, etc. Prietenul dumneavoastră
de asemenea v-a trimis o imagine, dar are contrastul şi luminozitatea nepotrivită
şi necesită o decupare bună. Acum puteţi să vă duceţi să cumpăraţi Photoshop
(câte sute de dolari e acel program?), sau descărcaţi GIMP (acesta e numele programului
gratuit ce poate face aproape tot ce e în stare Photoshop): căutare, descărcare, instalare,
etc. Atât: aţi înţeles ideea, Windows e departe de a fi complet, şi instalarea sa
e doar începutul problemelor.

Când obţineţi Linux (Ubuntu, Mandriva, Fedora, etc., acestea sunt "arome" diferite de Linux),
obţineţi de asemenea, <i>fără a instala nimic în plus</i>:

<ul>

<li>Tot ce aveţi nevoie pentru a scrie documente, fişe de lucru, prezentări impresionante, pentru desenare, ecuaţii.</li>
<li>Un browser web (de ex Firefox) şi un program de e-mail (de ex Thunderbird sau Evolution).</li>
<li>Un editor de imagini (GIMP) aproape la fel de puternic ca Photoshop.</li>
<li>Un client de mesagerie instantă.</li>
<li>Un program de redat filme.</li>
<li>Un program de redat muzică şi de a o organiza.</li>
<li>Un cititor PDF.</li>
<li>Tot ce aveţi nevoie pentru lucrul cu arhivele (ZIP, etc.).</li>
<li>etc.</li>
</ul>

Puteţi să începeţi lucrul imediat.

<img src="/img/app_menu.png" />




