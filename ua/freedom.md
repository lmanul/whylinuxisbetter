---
layout: default
identifier: freedom
category: ua
title: "Свобода!"
---

<p align="center">Переклад з німецької Гаркав’юк Юлії
Linux та усі інші програми Open Sourсe вільні. Це означає, що вони мають «Вільну ліцензію» “Free License” (найчастіше безкоштовну, але – головне – вільну в смислі свободи думки). Здебільшого, ліцензія, яку використовують для Open Source, це GPL (General Public License). Ця ліцензія дозволяє кожному копіювати програми і дивитися вихідні коди, змінювати їх та використовувати в яких завгодно цілях до тих пір, поки ці програми виходять під GPL.

Для чого турбуватись про вільне використання? Уяви собі, що з завтрашнього дня Microsoft зникне (звичайно, зараз це неможливо, а от через 5, 10 років?). Або уяви собі, що з завтрашнього дня ліцензії для Windows, чи Office Microsoft подорожчають в три рази. Якщо ти користуєшся Microsoft, в тебе немає альтернативи. Ти (чи твоя фірма) прив’язані до Microsoft і програм Microsoft, і без Microsoft ти нічого не можеш зробити (чого вартий комп’ютер без операційної системи?). Досить серйозна проблема, чи не так? Ти залежиш від єдиної фірми і довіряєш їй роботу свого комп’ютера. І якщо Microsoft вирішить продавати наступну версію Windows по 1000 євро, в тебе не буде легальних можливостей не платити такі гроші (крім переходу на Linux, звичайно). Якщо ти виявив в своєму Windows помилку, яка приносить тобі купу неприємностей, а Microsoft не хоче її виправляти (відправити до Microsoft звіт про знайдену помилку не так просто як здається), тобі залишається тільки змиритись з нею.

В Open Sourсe в тому випадку, якщо проект чи фірма закриваються, всі вихідні коди їх програм повертаються назад до Community, так що інші  розробники можуть продовжувати розвивати їх продукти. Ти можеш і сам розвивати потрібний тобі проект. Якщо тобі заважає якась помилка програми, можеш повідомити про неї розробнику, подискутувати з ним. Звичайно, буде найкраще, якщо ти  виправиш її самостійно або попросиш когось тобі допомогти, а потім перешлеш оновлену версію розробникам. Тоді кожен зможе користуватись твоєю роботою. Коротше кажучи: з програмами Open Sourсe ти можеш робити (майже) все, що хочеш.




