---
layout: default
identifier: alive
category: ua
title: "Дай своєму старому комп`ютеру пережити „другу весну“"
---
<p align="center">Переклад з німецької Завгородньої Тетяни

З кожною новою версією (95, 98 , 2000, Me, XP і т.д.) Windows потребує все більш і більш потужного апаратного забезпечення. Отже, якщо ти і надалі хочеш використовувати Windows, ти мусиш постійно купувати нове апаратне забезпечення. Але насправді для цього нема причин! Звичайно, багато людей потребують вищої потужності комп`ютера, і  нове апаратне забезпечення їм дуже знадобиться. Але навіщо більшості користувачів, які працюють в Інтернеті, читають та пишуть електронні листи і працюють в текстовому редакторі, кожні два, три або чотири роки купувати нову машину, крім як ради прибутку торговців. В чому ж криється причина того, що твій комп`ютер не може більше працювати так,  як він це чудово робив 5 років тому?

Linux чудово працює на старенькому апаратному забезпеченні, на який Windows 7, можливо, вже і не стане, або – якщо стане – тобі доведеться чекати після кожного кліка 20 секунд. Звичайно, Linux не зробить з твого 12-ти річного ПК гоночну машину, але на Linux він буде дуже добре працювати і чудово здійснювати всі названі вище функції. Комп’ютер, який передає тобі цю сторінку, далеко не найновіший і працює на Linux, і якщо ти можеш її читати, значить, він працює (якщо сторінка завантажується повільно, звинувачуй лише своє Інтернет-підключення).




