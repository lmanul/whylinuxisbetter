---
layout: default
identifier: stability
category: el
title: "Το σύστημά σας είναι ασταθές;"
---

Έχετε χάσει ποτέ πολύτιμη δουλειά γιατί κράσαραν τα Windows; Σβήνετε τον
υπολογιστή σας πάντα όπως πρέπει, ή κάποιες φορές απλά το σβήνετε γιατί τα 
Windows τρελάθηκαν και δεν μπορείτε να κάνετε πια τίποτα; Είδατε ποτέ την
"μπλε οθόνη του θανάτου" ή μηνύματα σφάλματος που σας λένε ότι ο υπολογιστής
σας χρειάζεται να σβήσει για περίεργες αιτίες;

Οι τελευταίες εκδόσεις των Windows, ειδικά οι εκδόσεις "Professional" έχουν
γίνει πιο σταθερές από ότι παλιά. Παρόλα αυτά, προβλήματα αυτού του είδους 
συμβαίνουν ακόμη αρκετά συχνά.

Φυσικά, κανένα λειτουργικό σύστημα δεν είναι τέλειο, και αυτοί που σας λένε 
ότι το δικό τους ποτέ δεν κρασάρει λένε ψέματα. Όμως, κάποια λειτουργικά 
συστήματα είναι τόσο σταθερά που οι χρήστες τους δεν τα έχουν δει ποτέ να κρασάρουν,
ακόμη και μετά από μερικά χρόνια. Αυτό ισχύει για το Linux. Ένας καλός τρόπος να το
διαπιστώσετε είναι ο εξής: Όταν ένα σύστημα κρασάρει, πρέπει να σβήσει ή να επανεκκινηθεί.
Για το λόγο αυτό, αν ο υπολογιστής σας μπορεί να μείνει αναμμένος για μεγάλο χρονικό
διάστημα, ανεξάρτητα από το πόσο τον χρησιμοποιείτε, τότε μπορείτε να πείτε ότι
το σύστημά σας είναι σταθερό. Λοιπόν, το Linux μπορεί να τρέχει για <i>χρόνια</i>
χωρίς να χρειάζεται επανεκκίνηση (οι περισσότεροι servers στο internet τρέχουν Linux, 
και συνήθως δεν κάνουν ποτέ επανεκκίνηση). Φυσικά, με βαριές αναβαθμίσεις θα
χρειάζεται επανεκκίνηση (με τον σωστό τρόπο). Όμως αν εγκαταστήσετε το Linux, 
και έπειτα χρησιμοποιείτε το σύστημά σας όσο θέλετε, αφήνοντας τον υπολογιστή σας
αναμμένο συνεχώς, μπορείτε να συνεχίσετε έτσι για χρόνια χωρίς κανένα πρόβλημα.

Τις περισσότερες φορές δεν θα αφήσετε τον υπολογιστή σας αναμμένο για τόσο μεγάλο
διάστημα, αλλά αυτό δείχνει πόσο σταθερό είναι το Linux.




