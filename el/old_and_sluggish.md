---
identifier: old_and_sluggish
category: el
title: "Γιατί τα Windows σας γίνονται κάθε μέρα πιο αργά;"
---

Τα Windows έχουν έναν αριθμό σχεδιαστικών λαθών, με αποτέλεσμα να
γίνονται διαρκώς πιο αργά και να μην διαρκούν πολύ. Πιθανώς να ακούσατε
πολλές φορές κάποιον να λέει "Ο υπολογιστής μου έχει γίνει πολύ αργός,
θα κάνω επανεγκατάσταση". Η επανεγκατάσταση των Windows λύνει το πρόβλημα...
μέχρι την επόμενη φορά.

Πιθανώς να πιστεύετε πως απλά έτσι είναι οι υπολογιστές, είναι πολύ νέα
τεχνολογία, οπότε ακόμη δεν είναι αρκετά σταθεροί. Ε λοιπόν, δοκιμάστε το
Linux και θα εκπλαγείτε. Σε πέντε χρόνια από σήμερα, το σύστημά σας θα είναι
εξίσου γρήγορο και λειτουργικό όπως την ημέρα που το εγκαταστήσατε,  
και επιπλέον δεν θα έχετε ιούς, διαφημιστικά, "σκουλήκια" κλπ., τα οποία
θα σας εξανάγκαζαν να κάνετε επανεγκατάσταση έτσι κι αλλιώς.

Έχω καταφέρει να πείσω πολλούς να υιοθετήσουν το Linux, κρατώντας 
παράλληλα τα Windows στον σκληρό τους, γιατί χρειαζόταν κάποιο λογισμικό
που δεν υπάρχει στο Linux (πχ AutoCad), οπότε χρησιμοποιούν και τα δύο
συστήματα. Από την ημέρα που άλλαξαν, έχουν επαν-εγκαταστήσει τα Windows
τουλάχιστον μία φορά ανά 1 ή 2 χρόνια. Το Linux όμως δεν τους έχει προδώσει,
και τρέχει το ίδιο γρήγορα ακόμη και σήμερα.

Το Linux σας επιτρέπει να περνάτε περισσότερο καιρό δουλεύοντας και
λιγότερο καιρό επαν-εγκαθιστώντας ξανά και ξανά.




