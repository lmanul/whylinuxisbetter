---
identifier: security
category: no
title: "Linux beskytter datamaskinen din."
---

Virus, trojanere, adware, spionvare … Windows lar alt dette få adgang til datamaskinen din ganske så lettvint. Gjennomsnittstiden før en datamaskin med Windows (med en Internettforbindelse og med en standard «Service Pack 2»-installasjon) blir infisert er <b>40 minutter</b> (og noen ganger helt ned til 30 sekunder).

Så du kan gjøre dette: 1) Installere en brannmur, 2) installere et antivirusprogram, 3) installere et antiadwareprogram, 4) erstatte Internet Explorer og Outlook med Firefox og Thunderbird, og 5) be om at hackere ikke er smarte nok til å omgå disse sikkerhetssytemene, og, hvis en sikkerhetsfeil er funnet, at Microsoft vil bruke under én måned på å utgi en oppdatering (og det skjer svært sjeldent). Eller, du kan installere Linux og sove godt og sikkert uten disse bekymringene.

Som vi allerede har snakket om i «Virus»-delen av websiden, så betyr «Open source»-programvare (for eksempel Linux) at alle har tilgang til koden. Alle programmere her på planeten Tellus kan laste ned koden, ta en titt, og finne ut om den inneholder sikkerhetsfeil. Som en kontrast til dette, er det bare de som jobber for Microsoft som kan ta en titt på Windows-kildekoden («oppskriften»). Det er millioner av mennesker vs. noen få tusen. En stor forskjell, altså!

Men faktisk så er det ikke et spørsmål om <i>hvor mange</i> sikkerhetsfeil et system har, sammenlignet med andre. Hvis det er mange feil i systemet, men ingen har oppdaget dem ennå (inkludert hackere), eller hvis det er små feil (som ikke har innflytelse på de viktige delene av systemet), vil ikke hackere være i stand til å utføre stor skade. Det er et spørsmål om <i>hvor raskt en sikkerhetsfeil kan bli rettet opp i etter oppdagelsen</i>. Hvis en sikkerhetsfeil blir oppdaget i et «Open source»-program, kan alle hjelpe til med å fikse feilen. Løsningen (og oppdateringen) blir vanligvis utgitt etter noen få timer til noen få dager. Microsoft har ikke så mye arbeidskraft, og utgir vanligvis sikkerhetsoppdateringer innen rundt en måned etter at feilen har blitt oppdaget (og til og med offentliggjort). Innenfor den tiden kan mange hackere utnytte feilen i deres favør, og i noen tilfeller kan de gjøre hva de vil med datamaskinen din.

<img src="/img/security_thumb.png" />




