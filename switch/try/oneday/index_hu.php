<?php require("../../../entete.php"); ?> <?php require("../../../base.php"); ?> <?php require("../../../fonctions.php"); ?>

<div id="corps">

<h2>Egy nap a Linuxszal (egy képernyőképtúra)</h2>

<p>Most valószínűleg azon a ponton vagy, mikor már félig meggyőztek ezek az érvek, azt gondolod, a Linux egész jó dolognak tűnik, legalábbis egy próbát megér, de még félsz egy ilyen nagy ugrástól. Honnan tudja az ember, hogy az egyik eszköz/alkalmazás, amit nap mint nap használ, nem fog hiányozni a Linuxból? Ennyi energiát pazarol arra, hogy lementse az adatait, új rendszert telepítsen, csak hogy rájöjjön, mégsem tud nélküle élni, hisz hiányzik XY funkció?</p>

<p>Én tényleg hiszek benne, hogy egy élő CD kipróbálása segíteni fog eldönteni, hogy vajon a Linux tényleg neked való-e vagy esetleg még nem állsz készen. Azonban úgy gondoltam, mindezek előtt jó lenne megmutatni neked néhány képernyőképet a Linux egy átlagos napi használatáról, néhány különböző programmal. Csak megmutatni, milyen is. Mintha meglátogatnád az új házat néhány órával azelőtt, hogy eldöntenéd, kibéreled-e. Elvégre is napjaid jó részét a számítógéped előtt töltöd, és még akár jól is járhatsz ezzel!</p>

<p>Ez a képernyőképtúra az Ubuntu Linux diztribúciót mutatja be. Természetesen a színek, hátterek, témák stb., könnyen személyre szabhatóak! Amit itt látni fogsz, az mind alapértelmezett beállítás.</p>

<p>Mikor először indítod el a Linuxot, az asztalod valami ilyesmiképp fog kinézni:</p>

<img style="width:100%" src="Images/desktop.png" />

<p>Nagyon tiszta, nagyon egyszerű, semmi zűrzavar az Asztalon (míg ki nem teszed oda a dolgaid!). Szóval hol is kezdjük? Az Alkalmazások menü egy jó kiindulási pont, ha munkához akarsz látni. A programjaid itt szépen kategóriákba vannak rendezve (és ahogy azt már korábban említettük, minden, amit valószínűleg használni fogsz, már előre telepítve van):</p>

<img style="width:100%" src="Images/applications.png" />

<p>Ha szükséged van valamire, ami még nincs telepítve, csak indítsd el az „Ubuntu szoftverközpontot” (vagy az ennek megfelelő eszközt a másik Linux változaton) az Alkalmazások menüben.</p>

<p>Ha a fájlok között szeretnél böngészni, a Helyek menü gyorsabb elérést biztosít (természetesen itt is minden személyre szabható):</p>

<img style="width:100%" src="Images/places.png" />

<p>Milyen alkalmazásokat használsz leggyakrabban? A legtöbb emberhez hasonlóan valószínűleg te sem tudsz megfelelően dolgozni egy webböngésző nélkül. A Firefox már előre telepítve van:</p>

<img style="width:100%" src="Images/firefox.png" />

<p>De könnyen telepíthetsz más böngészőt, mint pl. Chrome-ot:</p>

<img style="width:100%" src="Images/chrome.png" />

<p>Ezeknek a böngészőknek a linuxos verziója szinte ugyanolyan, mint a Windowsos megfelelőjük, szóval biztos ismerősek lesznek.</p>

<p>Sok ember online szereti ellenőrizni az e-mailjeit, olyan webes alkalmazásokkal, mint a Gmail, a Yahoo Mail vagy a Hotmail – ebben az esetben csak egy böngészőre lesz szükséged. De sokan szeretik helyi alkalmazásokkal kezelni az e-mailjeiket. Itt az Thunderbird az alapértelmezett, biztos ismerősnek tűnik:</p>

<img style="width:100%" src="Images/thunderbird.png" />

<p>De sok más is elérhető, mint pl. a Thunderbird, ami pontosan ugyanolyan, mint a Windowsos verziója.</p>

<p>Valószínűleg sok időt töltesz valamilyen irodai programcsomag használatával. Jó választás lehet az online Google Apps, amivel kiválóan megoszthatod és elérheted dokumentumaidat más számítógépekről. De ha inkább a saját gépeden szeretnél futtatni ilyesmit, az OpenOffice.org csomagja szintén ismerős eszközöket biztosít számodra, mint például egy szövegszerkesztőt:</p>

<img style="width:100%" src="Images/oowriter.png" />

<p>vagy egy táblázatkezelőt:</p>

<img style="width:100%" src="Images/oospreadsheet.png" />

<p>vagy egy bemutatószerkesztőt:</p>

<img style="width:100%" src="Images/oopresentation.png" />

<p>Nagyon hasonlónak tűnnek ahhoz, amiket eddig használtál. Az alapértelmezett PDF-megjelenítő szintén szép, egyszerű, de hatékony:</p>

<img style="width:100%" src="Images/evince.png" />

<p>Ha szeretnél online chatelni, sok időt fogsz tölteni az Empathy azonnaliüzenet-küldővel (de sok másfajta is elérhető):</p>

<img style="width:100%" src="Images/empathy.png" />

<p>Ne feledd, ezek csak példák a hétköznapi eszközökre. Nagyon-nagyon sokféle létezik minden egyes feladatra, nyugodtan telepíthetsz és kipróbálhatsz többet is, hisz a csomagkezelőben, egy központi helyen olyan könnyű őket megtalálni, telepíteni és eltávolítani. Nem kell a neten keresgélni, hol lehet őket letölteni.</p>

<p>Amikor médialejátszásról van szó, az alapértelmezett filmlejátszó hibátlanul működik és remekül lejátszik minden videóformátumot, amit csak elindítasz:</p>

<img style="width:100%" src="Images/movieplayer.png" />

<p>de a VLC médialejátszó is elérhető és azonos a windows-os verzióval.</p>

<p>Zenehallgatáshoz a Rhythmbox zenelejátszó minden szükséges feladatot ellát:</p>

<img style="width:100%" src="Images/rhythmbox.png" />

<p>de van sok más remek lejátszó is mint az AmaroK, a Banshee stb.</p>

<p>Egy nagyon hatékony fotókezelő eszköz (kezel, csoportosít, címkéz, szerkeszt stb.) az Shotwell:</p>

<img style="width:100%" src="Images/shotwell.png" />

<p>Namármost, ha tartalmat is szeretnél létrehozni, tetszeni fognak az olyan alkalmazások, mint a GIMP képszerkesztő, ami egy rendkívül hatékony szoftver (kipróbálhatod a windows-os verzióját, hogy lásd, megfelel-e az igényeidnek):</p>

<img style="width:100%" src="Images/gimp.png" />

<p>Vektorgrafikus rajzoláshoz az Inkscape egy könnyen használható és hatékony eszköz (windows-os verzió is elérhető):</p>

<img style="width:100%" src="Images/inkscape.png" />

<p>Audacity tökéletes többsávos hangfelvevő/-szerkesztő (Windows-ra is elérhető):</p>

<img style="width:100%" src="Images/audacity.png" />

<p>a Pitivi pedig remek videószerkesztő:</p>

<img style="width:100%" src="Images/pitivi.png" />

<p>Ha van egy szkennered, természetesen szeretnéd használni is:</p>

<img style="width:100%" src="Images/simplescan.png" />

<p>Hadd fejezzük be a képernyőképtúrát pár egyszerű alkalmazással, melyeket talán alkalmasnak találsz, mint például egy CD/DVD-író:</p>

<img style="width:100%" src="Images/brasero.png" />

<p>Egy jó kis lemezhasználat-elemző, hogy lásd, mely fájlok foglalják el a legnagyobb területet a merevlemezeden:</p>

<img style="width:100%" src="Images/diskusage.png" />

<p>vagy egy kis aknakereső, amikor a főnököd nem figyel ;-)</p>

<img style="width:100%" src="Images/deminer.png" />

<p>Ha úgy tűnik, élveznéd az ezekkel az eszközökkel töltött időt (amik, még egyszer mondom, csak törtrészei az alapértelmezett eszközök tárának, és még iciri-piciribb részei az elérhető szoftvereknek), akkor úgy tűnik, itt az ideje felkészülni a következő lépésre és kipróbálni a Linuxot a valóságban is!</p>

</div>
</body>
</html>
